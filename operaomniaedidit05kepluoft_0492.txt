474 In Harmoniam Mundi

tioribus ante annos 14 (I. 428), et in libro de ,Stella Nova ante annos to (ΙΙ. 642),
rursum in Tertio Interveniente ante annos 7 (Ι. 602), et denique in Dissertatione cum
nuncio sidereo Galilaei ante annos fi (II. 506) non pauca disserui, facit tamen non-
nullorum cacozelia et supinitas, ut etiam hoc loco sit aliquid dicendum. ’

Notent igitur naturae studiosi tam initia quam progressus inventorum et intro-
ductorum novorum aspectuum. In Mysterio Cosmograpbico ostendi ex harmonicis,
septem omnino esse divisiones chordae harmonicas, sic comparatas, ut partes tam
inter se, quam cum integra chorda consonent. Cum his septem divisionibus chordae,
quae linea recta est, manuducentibus Ptolemaeo et Cardano animadverti cognationem
intercedere totidem divisionibus circuli per applicationem linearum rectarum, quibus
figurae regulares inscribuntur circu103 sunt autem hae latus sexanguli, latus quin-
quanguli, latus quadranguli, latus trianguli, subtensa tribus octavis, subtensa duabus
quintis partibus circuli seu uni angulo quinqu'anguIi, et diameter. Cognationis lex
haec est, quod circulus his septem modis divisus seu signatus in una qualibet divi-
sione duabus notis, arcum eiusque subtensam terminantibus, si extendatur in rectum,
diremtus in una notarum fiatque chorda et supponatur magadium notae reliquae:
partes magadio distinctae et inter se et cum tota chorda consonant. Cum igitur
harum·septem circuli divisionum, respondentium septem divisionibus harmonicis chor-
dae, quatuor sint, quae formant aspectus, ab astrologis observari solitos, scilicet sex-
angularis, quadrangularis, triangularis et diametralis, efficientesrsextilem quadratum,
trmum et oppositum, et cum constans experientia testaretur, figuras has valere ad
mc1taudam naturam sublunarem, quoties duorum planetarum radii talem zodiaci par·
tem intercipiunt, non minus quam chordae divisiones respondentes valent ad suaviter
demulcendas aures: in hanc opinionem transii, Creatorem aut ex harmonicis rationi-
bus desumsisse leges ordinandorum aspectuum, aut ad coelestes aspectus attempemsssse
aures humanas, concordantiarum judices. Inde vero sequebatur, oportere nos plures
etiam et omnino septem in coelo observare aspectus praeter conjunctionem, scilicet
etiam quintilem, biquintilem et sesquadrum3 sicuti sunt in musica praeter unisonum
septem aliae voces concordantes cum ima, singulae ex singulis divisionibus chordae
ortae, ut ita causa suo effectui adaequetur. Sequentibus annis cum diligenter atten-
derem ad dies, quibus tales aspectus contingunt, quoties soli incidebant, animadverti
creberrime, quintilem et biquintilem efficaces esse, interdum etiam sesquadrus sese
prodere videbatur. Conclusi igitur, addendos esse tres hos aspectus reliquis, idque
ad Maestlinum (Ι. 201> et Fabricium (Ι. 309 s. 322) perscripsi et anno 1602. Thesibus
de Fundamentis Astrologiae‚ quibus illius anni prognosticon sum complexus, evulgavi.
Ex hoc itaque tempore certatim prognostae his utuntur aspectibus. Sed accidit qui-
busdam, ut sesquiquadratum in semiquadratum mutaverint, seu errore librarii inducti,
sive sua ratiocinatione. sive denique auctoritate. Nam cum ego pro sesquiquadrato
brevitatis causa scripsissem sesquadrum (quod videbatur sonare latinius quam trioc-
tilis), typographus alicubi sigma medium omisit expressitque sequadrum; et hac voce
utuntur hodie aliqui pro sesquadro. Atqui sequadrus sonat semiquadrum seu semi-
quadratum, ut selibra semffibram, semodius semimodium. Itaque alii decepti semi·
quadratos, id est octiles,·computant pro sesquadris, 45⁰ pro 135⁰. Quod cum ceteros
monuisset Marius in prognostico anni 1617, exstitit tamen astrologus, qui ut recte
factum constanter tueretur, qui etiam hoc mihi tribuit, ex mea sententia¹ semiquadrum
observandum, quod ego non ex animi sententia, sed saltem ut objectionem scripseram.
Scilicet ratio mea jam ex harmonicis explicata nonsatis insedit lectorum animis, ita-
que velutin supplementum ejus accersunt praecellentiam semiquadri, sed ex principiis
longe aliis. In iis vero principiis, quae tunc ego sequebar, nullum locum habuit se-
miquadrus vel octilis‚ hoc est, divisio chordae cognata octangulo. Divisa enim chorda
1n 1 et 7, etsi segmentum 1 cum tota 8 consonat, tamen neque residuum 7 cum 8,
neque 1 cum 7 consonant. Secus est in sesquadro seu trioctili, ubi circulus et ad
ejus exemplum chorda dividitur in 3 et ὃς consonant enim tam segmenta 3 et 5, quam
totum 8 et cum 3 et cum 5 consonat.

