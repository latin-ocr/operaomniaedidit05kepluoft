386 Ptolemaei Harmonia.

summa mediarum et infima disjunctarum, positionibus quadr-angularibus ex
utroque oppositionis latere 1V), ut sunt in 'Luna bisectae species, et altera
quidem configuratio ab ortu cujusque sideris, et in Luna prima quadra, com-
paretur tetrachordo summarum: quia rursum V) commune est utrinque prin-
cipium, illic in ortu, hic in gravissimis sonis3 at quae huic succedit configu-
ratio (in Luna prior gibba facies), aequiparetur tetrachordo mediarum. Rur-
sum autem configuratio illa, quae vel ab opposita apparitione, ut in Venere
et Mercurio, vel ab extrema nocte censetur (ut in tribus reliquis ex erran-
tibus), vel a decussione dicta, ut in Luna, nempe posterior ejus gibba fa-

’ cies, comparetur tetrachordo disjunctarum, quae faciunt ad primam quadram

atque tetrachordum summam oppositionem diametralem et diapason identi-
sonorum3 quae vero his succedit usque ad occultationem et⁴ post secundam
quadram, applicetur tetrachordo excellentium, quae rursum faciunt ad primam
gibbam faciem et tetrachordum mediarum oppositionem diametralem et diapa-
son identisonorum VI). Et sunt quidem intervalla ab occultationibus ad ap-
paritiones, et in iis, qui extremae noctis ortus habent, intervalla a vespertinis
ortibus usque ad matutinos occubitus vn) (quamdiu sc. accensentur iis hae
apparitiones), in Luna vero, quamdiu illa pleno apparet orbe v¹¹1), haec, in-
quam, sunt quam proxime lx) unciae circuli, quemadmodum et tonica dis-
junctionum ‘intervalla X). Ceterorum vero intervallorum quatuor, per quae
durat quaelibet configuratio, sunt 2¹s2 quam proxime signorum, quemadmo-
dum etiam quodlibet ex tetrachordis est 2¹s2 proxime tonorum XI). Praeterea
in Luna figurae binae invicem oppositae simul sumtae implent soliditatem
unius integrae apparentiae, quemadmodum et soni diapason distantes unum
quippiam efficiunt propter similitudinem perceptionis. Quae igitur communiter
aptari possunt, hinc differentiis rerum ad cantum pertinentium, inde co'elestibus
motibus, ex hisce assimilationibus fere intelligi datur3 restat, ut etiam ad
singulorum considerationem transeamus XII), probabilia consectati per obser· ,
vationem eorum (quae facta sunt, seu) quae fiunt xm).

Nota Ι. Mirum in his Ptolemaei ingenium, qui etiam systema perfectum cum
suis tonis disjunctivis et tetrachordis potuit applicare circulo apparitionum ex Solis -
radiis. Est aliqua convenientia, fateor, sed ridicula et destructiva legitimae compa-
rationis. Sicut enim accidit systemati perfecto, ut id dividatur in tetrachorda et tonos
disjunctivoS, vel quia primum instrumentum musicum 4 chordas habuit, cum posset ¹
5, vel quia diatessaron a Pythagora pro minima consonantiarum fuit habita, cum re
vera tertiae sint et ipsae consonantiae minoresque sint ipsa diatessaron: sic etiam
apparitiones occultationesque siderum sub Solis radios mera sunt accidentia motuum
coelestium idque tantum respectu hominum, qui dc coeli essentia non sunt, imo tan·
tum respectu proportionis, quae est inter visum humanum et inter claritatem aeris Α
nobis circumfusi. Nam si paulo limpidior esset aer, nulla omnino fieret occultatio
siderum sub Solis radios, ut interdum videre est in Luna et Venere. Cum igitur haec ‚⁴
utrinque diversissimis de causis ita accidant, modis etiam diversissimis, alterum alteri
neque causa erit neque effectus neque communis utrique rei causa, comparatio igitur v
fortuita est, minime vero causalis. Ut tanto sit hoc certius, ex hac congruentia nihil ,1
accedere coelo dignitatis, at ingenio Ptolemaei plurimum existimationis, qu'i, quae ne-
cessitate snmma motuum Solis planetarumque inter se compositorum aerisque illumi· ,-
nati et visus humani ad hunc gradum, quem obtinet, perfecti, consequuntur, tam {³
apte potuit ad tetrachordorum ideas humano arbitrio conformatas applicare, perinde ζῇ
ac si natura summa et mera libertate usa hunc harmonicum archetypum in appar-rs ³„

tionibus illis conformandis spectaverit.

Nota II. Residuum residuo comparat, est igitur, ut supra quoque dictum, affec·
tata comparatio, et omnino dat operam Ptolemaeus, ut nulla pars musices sit, cui non ι

 

