470 ⁴ ’ In Harmoniam Mundi,

regnum, quam Harmoniam confecisses‚ discordia haereditaria nationum infensissima-
rum, quae crebris et cruentissimis cladibus aliquot seculorum seriem ceu notis qui-
busdam interstinxerat, felicissime sublata et exstincta: cum etiam titulum haereditarium
«Defensoris fidei» , diversissimis studiis datum usurpatamque, retinendum tibi censu-
isses: haec et alia signa non infida mihi videbantur secuturi majoris et praestantioris
etiamque durabilioris operis tui, pacis sci-licet ecclesiamm procurandae· quod quidem

.fol. 78 lin. 26- 30. ‚proponebam-

Et visus quidem est eventus aspirare votis meis, cum in regnum tuum se rece-
pissent viri duo (ut de aliis nihil dicam), quorum uterque scientiam et eruditionem
ad tantum opus necessariam, alter et dignitatem attulisse videri potuit: ille aliud qui·
dem agens et pene merus grammaticus, radium tamen emisit latentis altioris consilii,
ist'e medicum sanandis eeclesiae vulneribus palam professus, nec tamen verbis adeo
apertus, quin vere (non minus iste, quam alter ille) plus aliquid, quam diceret, in-
nuere velle videretur.

Fol. 78.1in 13. ab infra· Verum proh dolor, vulnus ecelesiae decussatum, seu
sacratiori feliciorique vocabulo cruciforme, tumet adhuc multiplic1 labro, et nullo illorum
connivente adhucdum irrita videtur esse haec cura et medicula ingrata. Et quid mirum, si
medicus, aegro deliranti sese accommodans, muita consulto faciat, multa simulet, quae a
sana ratione plurimum abire videntur, ut hac via medicinam fallens ingerat cum
ignaris artis, tum praesertim partibus nimium difficilibus nimiumque morosis? Spero
tamen, Deum Ο. Μ., a quo unum illorum publice mundo· commendatum esse incensa
stella nova anno 1604. hoc potissimum argumento conjicio, quia ipsum illum, ego vivis
coloribus tot annis antequam prodiret depingere, potui in descriptione illius stellae;
Deum, inquam, qui hos duos viros veluti consolidantia cerata jam mundo monstravit
ex tuo regn0‚ eundem, ut supremum medicum artisque suae certum necquicquam
frustra applicantem, jam nunc etiam lenientia expedire ad deprimendum tumorem, aut
si caro putrida et fera, charitatis se. exstinctae, succrescens impedit blanda ista, per
hos igitur ipsos tumultus et similes alios medicum erodentia applicare, quoad aliquis
doloris sensus ad vivae carnis profunditatem descendat.

Ego vero, etsi votis meis de concordia brevi coalitura. hactenus excidisse videor,
tamen hoc ipsum in magni beneficii divini parte numero, quod non tantum cetera,
quae mihi fuerunt ad absolutionem operis necessaria, loco pristino, sed etiam-Maie-
statem tuam, cui patrocinium operis tam diu antea destinavi, huc nsque incolumem
et florentem vidi: audeoque etiam ex hoc eventu exque ipso inventionum mearum
successu (quus equidem felicitas audaciam in quaerendo longe superat) animare magis
magisque spes meas, etiam contra spem susceptas, de pace ecclesiarum tandem ali·
quando constituenda. Potens enim est Deus Ἴ(ιιι sic ex libro meo de stella-nova re-
petam), ex his etiam tenebris producere lucem. Denique, si nos omnia deseruerint
argumenta bene ominandi, non tamen desinam a Deo, pacis auctore, contendere de-
votis precibus, uti Tibi et vitam et Maiestatem regiam tueatur incolumem usque ad
illum optatum eventum, ubi Harmoniam illam ecclesiae tuis ipsius velut⁴ulnis fovens
et proferens, *exclamare possis: eja nunc tandem exsolve servum tuum Domine cum
pace, postquam viderunt jam oculi mei salutis hoc pignus verissimum, quo lumen
aeternae felicitatis ex hoc magis magisque reveletur gentibuS, adhucdum in umbra
mortis delitescentibus, et quo tandem enitescat orbisque terrarum oculos perstringat
ecclesiae tuae gloria.

Interim . . . vide p. 79. lin. 10.
’ . . .- . .Joh.. Keplerm.

Vtri, quos supra Kepleru· in Angliam transgressos significat, sunt Antonius Vde Do-
minis (ν. s, p. 61.) et Isaakus casaubonus, qui a Jacobo Genava Londinum vocatus ibi
munere functus est consiliarii regis. ,

2) pag. 83. Fundamenta arithmetica et geometrica, cum eorundem usu in variis pro·
blematis geometricis, partim solo linearum ductu, partim per numeros irrationales et tabulas
sinuum et algebram solutis. Authore Ludolpho a Ceulen Hildesheimensi. E vernaculo in
thinum translata a wil. Sn. B. F. (Rudolphi filio) Lugd. But 1615. Praefatio scripta est

