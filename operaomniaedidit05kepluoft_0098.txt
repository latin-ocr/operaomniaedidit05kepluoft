85 De Figuratum Harmonicarum

ductis diagonalibus. Cum autem omne tale triangulum habeat tres (angulos) duobus
rectis aequales: in trigonici igitur angulo est pars tertia, in 'tetragonici elementaris
angulo pars quarta, in pentagonici pars quinta, in heptagonici pars septima. etc.;duo-
rum rectorum. Et ab hac quantitate anguli incipit demonstratio cujusque.

XI. Definitio. Impropria demonstratio est, cum proportio lateris ad

diametrum ex ipso angulorum numero immediate adhibito nequit determinari
geometrice, nisi adhibeatur latus figurae alterius, non duplo aut ‘dimidio nu-
mero laterum.

XII. Definitio. Gradus scientiae diversi sunt, alii remoti, alii pro-
pinqui. Primus et proximus gradus, cum lineam aliquam scio et demonstrare
possum esse diametro aequalem, aut planum, licet aliter formatum, quadrato
diametri aequale.

Hic mensura nota perfecte, scilicet se ipsa et uno actu, mensurat noscibile.

XIII. Definitio. Secundus gradus, cum diametro in aliquot partes
aequales certo numero divisa, vel ejus quadrato similiter, linea vel planum
propositum aequatur tali parti vel partibus. Talis linea dicitur Graece ρητη
μηκει, effabilis longitudine. Planum vero tale simpliciter dicitur ῥητον, effa-

bile. Numerus enim est geometrarum sermo.

Ad hunc scientiae gradum vel per descriptionem inscriptionemque pervenimus,
vel aliter etiam per cognationem cum alia aliqua quantitate, ad quam per illa media
perveniebatur. quue non determinat haec qualitas unam aliquam quantitatem3 neque
enim sufficit ad determinationem, ut sciam, aliquid causa commensurationis sic vel
sic esse comparatum, oportet etiam hoc scire, quomodo, id est quo numero sit effabile.

XIV. D ef1n1t10 Tertius gradus est hic, cum linea longitudine est

ineffabilis, at ejus quadratum effabile et pertinens ad secundum gradum.
Dicitur ῥητη δυναμει, effabilis potentia.

XV. Definitio. Qui sequuntur gradus, omnes appellantur ἄλογοι, in—
effabiles.1nterpretes Ι atini verterunt irrationales, magno ambiguitatis et ab·
surditatis periculo. Nos sepeliamus hunc vocis usum, quia multae sunt lineae,
quae quamvis ineffabiles, optimis tamen continentur rationibus. Arithmetici
consimili translatione appellant numeros surdos, id est qui non plus loquun-
tur, quam surdus audit: sed sub hoc nomine tam effabiles sola potentia, quam
ineffabiles quantitates intelligunt. Est igitur quartus in ordine gradus, primus
vero ineffabilium, quando nec linea nec ejus quadratum sunt effabilia, sed
tamen quadratum in tale rectangulum transformari potest, cujus latera sint effa-
bilia saltem potentia. Haec linea dicitur mese (μεση), quia est media proportio-'-
nalis inter duas effabiles sola potentia commensurabiles: ut si una quidem sit
effabilis longitudine, altera sola potentia, aut si utraque sola potentia effabi-
lis, potentiae tamen inter se non sint ut quadratus numerus ad quadratum. 3)
Talis linea non scitur velrmensuratur longitudine certarum partium aequalium
diametri, nec ejus quadratum quadrato diametri3 sed nec lineae mensurantur
a diametro ambae simul, inter quas mese est media proportionalis, sed illa-
rum linearum quadrata, haec demum a quadrato diametri mensurantur. Qua-
dratum meses et ipsum meson dicitur, sive sit formae quadratae seu in rect-
angulum transmutetur3 estque hoc alterum plani genus, post effabile planum.
Et hisce duobus planis, effabili et meso, sequentes species inter se distin·
guuntur.

XVI. Definitio. Ad lineas alias singulares transitus est nobis per ,

copulationem linearum binarum, quae ipsae quoque novos gradus scientiae
interponunt. Secetur n. vel diameter vel aliqua diametro commensurabilis
saltem potentia et sic effabilis, aut etiam aliqua mese, secetur, inquam, in

