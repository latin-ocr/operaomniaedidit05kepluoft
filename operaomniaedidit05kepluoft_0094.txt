Ο

82 De Figurarum Harmonicarum

geometria nullum habeant“, vestrum esto, carpere quae non intelligitis: mihi,
qui rerum causas indago, ' praeterquam in decimo Euclidis semitae ad illas
n'ullae patuerunt.

Ramum secutus Lazarus Schonerus in Geometria sua faesus est, se quin-
que corporum regularium usum plane nullum in mundo videre potuisse, donec
libellum meum, quem Mysterium Cosmographicum inscripsi, perlegerit: in quo “
planetarum numerum et intervalla probo ex corporibus quinque regularibus
esse desumta. Ecce quid nocuerit Ramus magister Schonero discipulo. Pri-
mum Ramus Aristotele perlecto, qui refutaverat Pythagoricam philosophiam
circa elementorum proprietates ex quinque corporibus deductas, statim animo
concepit contemtum totius philosophiae Pythagoricae3 deinde cum sciret, Pro-
clum fuisse Pythagoricae sectae, non credidit ei affirmanti, quod erat verissi-
mum, sc. Euclidei operis ultimum finem, ad quem referrentur omnes omnino
propositiones omnium librorum (exceptis quae ad numerum perfeetum ducunt)
esse quinque corpora regularia. Hinc orta est apud Ramum confidentissimi:
persuasio, quinque corpora esse removenda a fine librorum Elementariorum
Euclidis. ,

Ademto fine operis, veluti forma aedificii sublata, relinquebatur informis
strues propositionum in Euclide, in quam velut in larvam aliquam Ramus
totis 28 libris Scholarum invehitur, magna dicendi acerbitate, magna temeri-
tate, tanto viro indignissima. Hanc Rami persuasionem secutus Schonerus
credidit ecce et ipse, corpora regularia nulli esse usui; nec hoc tantum, sed
et Proclum neglexit aut contemsit, judicium Rami secutus, a quo Proclo dis-
cere poterat usum corporum quinque et in Elementis Euclidis et in mundi
fabrica. Et quidem felicior erat discipulus magistro, quia usum corporum a
me patefactum in fabrica mnndi gratulabundus recepit, quem Ramus a Proclo
inculcatum repudiaverat. Quid tum enim, si Pythagorei figuras has elemen-
tis, non vero ut ego, sphaeris mundi attribuerint? Annisus esset Ramus, ut
errorem hunc ipsorum circa genuinum figurarum subjectum tolleret, ut ego
feci, non totam hanc philosophiam uno verbo tyrannico sustulisset. Quid si
Pythagorici hoc idem docuerunt, quod ego, sententiam involucris verborum
texerunt? Nonne Copernicana mundi forma exstat in ipso Aristotele, perpe-
ram ab ipso refutata sub nominibus aliis: dum illi Solem Ignem, Lunam An—
tichthona appellarunt? Si namque dispositio orbium eadem fuit apud Pytha—
goreos, quae apud Copernicum‚ si nota corpora quinque eorumque numeri
quinarii necessitas, si constanter omnes docuerunt, corpora quinque esse mundi
partium archetypos, quantulum superest, ut credamus illorum sententiam, sub
aenigmate ab Aristotele lectam, quasi sub vero vocabulorum sensu fuisse
refutatam: dum Aristoteles legit Terram, cui cubum dabant, cum ipsi forte
Saturnum intellexerint, cujus orbis interpositu cubi summotus est a Jove. Et
Terrae quidem quietem vulgus adscribit, Saturnus vero motum tardissimum,
quieti proximum, est sortitus, unde etiam apud Hebraeos a quiete nomen ob-
tinuit. Sic aeri datum octaedron legit Aristoteles, cum illi forte Mercurium
intellexerint, cujus orbis octae'dro inclusus est3 nec minus velox est Mercu-
rius (quippe omnium velocissimus) quam mobilis ae‘r habetur. Ignis voca- ,
bulo fortasse Mars fuit insinuatus, cui alias etiam ab igne nomen est Pyrois,
atque illi tetraedron datum, forte quia includitur eJus orbis hac figura. Et
aquae sub involucro, cui icosaedron attributum, Veneris stella (ut eujus cur-
riculum icosae'dro continetur) latere potuit, quia Veneri humores subjecti ip-
saque dicitur orta maris spuma, unde vox Ἀφροδιτη. Denique mundi vox

