404 Ptolemaei Baunonia.

ritas vel tarditas, inconstans ctiam forma, inconstans denique duratio: intellige in astro-
nomia Ptolemaica.

Denique totius tituli sensus sic est comparatus, ut facile pateat, caput hoc< uon
sui ipsius causa scribi, nec finem dicendorum in se ipso continere, sed seririre alii
alicui secuturae comparationi, capite 16. sequenti instituendae.

Nota 111. In Ptolemaei astronomia sunt orbes solidi vel quasi, motus nullus
transscribitur ipsi stellae, nisi apparens ille, compositus scilicet ex pluribus simplicibus,
qui re vera dividuntur inter sphaeras totidem: ut ita sphaerae singulae singulis pro-
priis incitentur motibus iisque, ut prima fronte apparet, plane simplicibus et aequa-
bilibus. Qua in opinione fuerunt etiam veteres, Eudoxus, Calippus eosque secutus
Aristoteles, ut perscriptum reliquit Met. XII. Quam opinionem ego refutavi in Com-
mentariis de motibus stellae Martis defendique rationibus evidentibus, omnem illam
motuum varietatem, quae stellis inesse putatur, aut phantasiam esse visusque decep-
tionem, ex annuo Telluris motu natam, aut re vera planetarum globis ipsis inesse,
sic ut illi nequaquam circumvehantur velut in curru aut ut clavus in rota, quiescentes
sc. in uno sui orbis loco, sed re vera trajiciant per limpidissimam auram aetheream,
illi nullatenus illigati. Quare meminerit lector, me hic, dum Ptolemaici operis lacunas
expleo, non scribere ex animi mei sententia, sed Ptolemaei vestigiis necessario insi-
stere, si viam quidem eccentricam planetis singulis relinquit etiam mea ex Copernico
transsumta astronomia, quae scilicet aliud observat centrum a centro totius universi,
quod Sol est.

Nota IV. Epicyclos omnes unicus Telluris motus annuus apud Copernicum
tollit planetasque tantum directos, tantum uno modo veloces esse patitur, cum scilicet
sunt in periheliis, et Luna in perigaeo su0Í¾ alterum hoc velocitatis augmentum, tan-
quam ex epicyclo, una cum stationibus et retrogradationibus, sublatis epicyclis et
substituto simplicissimo et unico Telluris motu, simili motibus ceterorum circa Solem,
in meram visus deceptionem evanescit. At Ptolemaeus, qui veros credidit epicyclos,
praeterire has incitationes et retentiones nequaquam potuit. Unde factum, ut summa
existeret motuum confusio apud Ptolemaeum, quae ineptam et abhorrentem reddebat
omnem comparationem, utcunque ea institueretur.. Hanc adeo causam esse puto, cur
Ptolemaeus praescripto capitis lemmate tractationem subsecuturam lacuna texerit, quia
impossibile videbat, in astronomia sua demonstrari talem motuum coelestium ornatum,
qualem ipse ex archetypo rerum musicalium conceperat animo. Poterat sane confusio
ista Ptolemaeo persuadere, ut missa sua astronomia ad veterem Pythagoricum cou-
fugeret.

Nota V. Ptolemaeus Lunae eosdem quidem tribuit orbes nominetenus, quos 5
reliquis, epicyclum scilicet in eccentrico: at vis est his hypothesibus diversissima a
vi illarum. Nam primum apparentiae in Luna tales nullae sunt, ob quas ceteris sin-
gulis singuli dati sunt epicycli, cum Luna nec retrograda fiat, nec in summa apside
velox. Itaque Lunae epicyclus aequipollet eccentrico ceterorum. Deinde eccentricus
Lunae diversissimam a ceteris causam, nec minus et formam diversissimam habet
motuum: vult enim Ptolemaeus, hunc eccentricum menstruo tempore volubile centrum
habere per totum zodiacum, nec tamen circa id aequali cieri motu, sed velocem esse,
cum fert epicyclum iu summo, tardum, cum in ima et perigaea sui parte. Refutarunt
tamen hunc eccentricum solidissimis rationibus Regiomoutauus et Copernicus Itaque
ego substituo viam Lunae circa Terram eccentricam duplici modo: uuo stato, altero
variabili, ut interdum plane non sit, alias excrescat ad statam et certam quantitatem.
In Mercurio Ptolemaeus pro simplici ceterorum eccentrico duplicem fecit3 mihi, sup-
posito Terrae motu annuo, via Mercurii plane similis fit ceteris quinque, sc. eccen-
trica circa Solem

Nota VI. Haec periodorum comparatio nominetenus quidem attinet motum, re
vera non motum, sed numerum dierum, qui metitur tempus reditus cujusque sideris.
Aliter tamen mihi, aliter Ptolemaeo. Nam quia Ptolemaeus ponit sphaeram primam
aequabilissimo motu moveri, hinc ex compositione magnitudinis sphaerae et tarditate
reditus nascitur etiam motui sphaerae aliqua certa et constans velocitas3 at mihi,

