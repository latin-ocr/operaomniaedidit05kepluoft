66 Epistolae Kepleri aliorumque mutuae

stolus), sumus et movemur et genus ipsius sumus. Ergo et Deus sumus, quid enim est in
Deo, quod non sit Deus ipse? At eum has* rationis tenebras Deus Spiritus sancti sui gra—
tia in mente mea dispulisset, aliter tantis de rebus sentire didici. Deus enim ipse in verbo
suo proportionem creaturae ad creatorem expressit et dixit, quod eadem sit, qnae nihili ad
aliquid. Qua igitur fronte eam deificabimus‘? aut quomodo rationi nostrae tantum fidemus,
ut, quae ea nobis de Deo extra manifestum revelationis verbum suggerit, vera esse creda-
mus? cum ea sit coram Deo tota cum tota hominis substantia et viribus damnationis et
tenebrarum abysso immersa, et propterea Dei inimica, nihil, quae spiritus Dei sunt, intelli-
gens, Creatura Dei sumus et genus, verum est, sed fuimus et imago Dei: jem, perdita Dei
imagine, larva Satanae per naturam facti sumus, quos Deus immensa bonitatis suae mi-
sericordia tolerat et propagat ex semine perdito et mortuo perditos et mortuos, non Dei
imagines, sed imagines Diaboli, coram J'ustissimo et severissimo legis divinae examine pe-
nitus cnm omni substantia et viribus damnatos: magnum enim est et ab omni captu ratio-
nis abstrusum peccati mysterium, magna lapsus primi poena, nec tam levis, ut multi doc·
torum nostrorum existimant: totus homo ex forma optima in pessimam transformatus, ex
imagine Dei in larvam Satanae, hinc filius irae est per naturam. Nec solus homo ita per-
ditus lapsu primorum parentum, sed et terra maledicta, imo tota creatura, pereunte domino
suo, in quus ministerium creata fuit, periit, teste Apostolo Rom. VIII.. · tota, inquit, crea-
tura vanitatis servitio et corruptionis malo, a qua antea libera fuit, subjecta est, sed tamen
in spem etc. Hinc non est, ut in creatura, in homine, quaeramus Deos vel Deum, vel bo-
num divinum et verum: licet enim Deus omnia impleat, et omnipraesens sit, omnipraesentia
tamen ista tam longe omnem captum nostrum excedit, ut ab ea nihil plane extra verbum
revelatum inferre vere queamus. Imo ista harmoniarum Deificatio cognitionem Obristi ob-
scurat, mysterium meriti ejus evertit, mysterium regenerationis nostrae eludit et multa in
vera theologia absurda parit: una enim absurda ratio in veritatis album recepta innume·
ras alias ad se trahit falsitates, quibus veritatem pro eo, quod in eam fovet, odio oppri-
mere vel saltem obscurare nititur Possem haec omnia pluribus et clarissime ex divinae
veritatis fonte demonstrare, verum haec ως ἐν παροδῳ dicta sufficiant: tu plura meditare.

Quae autem harmoniarum quantitatis est ratio in magnitudinibus, eadem in numero
etiam, quod ad essentiam ejus attinet, ut ex iis, quae de harmonia supra attuli, colligere licet.

Sed omnia haec eo scripsi, ut te ad penitiorem rerum istarum indagationem exci-
tarem: principia sunt, quae indagasti, et quidem maxima3 maj0ra tamen nent, si principiis
non immoratus ad perfectionem scientiae de rebus tam abstrusis perrexeris et nobis harmo-
niarum rationes non tantum in quantitatibus, sed et in qualitatibus et quidem cum quanti-
tatum rationibus congruentes demonstraveris: quo labore incredibiliter rei medicae profueris.

Ajunt, hoc quoque tempore cometam, quidam vero duos videri; ego nullum observare
potui, unde num vera sint, quae dicuntur et num a te quoque observati sint, nescie; tu si
quid est veri in rumore hoc, me moneas oro·

Monstrum Herrnalsense ex sue prognatum facie humana, sed larvata cum cucullo mo-
nachi, proboscide elephanti, cauda pedibusque draconis, procul dubio jam vidisti. Certus
etiam rumor Vienna ad nos attulit, milites, qui ante portam quandam urbis (nec enim ita
accurate, ut de nomine portae inquirerem, inciderat) in excubiis erant, nocte quadam audi-
visse vocem clamantis, hinweq von hinnen, eamque cum existimassent esse eorum, qui in-
tra urbem in eadem porta vigilabant, causam cur inde discederent ex ipsis quaesierunt, sed
cum nihil responsi ad interrogatum accepissent, acquieverunt tum; sequenti nocte eandem
vocem iterum audierunt et simul sonitum in aere, tanquam magnae enjusdam avis circum-
volitantis; eadem vox simili cum strepitu et proxima tertia nocte audita est ab iisdem.
Quid ista portendant eventus probabit.

Vale et me de tuis laboribus, quibus jam vacaS, certiorem facias. Saluta meo no-
mine conjugem tuam charissimam, fllium et flliam' tuam Susannam, si tecum est. Domino
item Gringalleto nostro osculum pacis et pedum cum salute multa a me nunciato. Dabam
Rastenbergae die 13. Octobris anno MDGXIX.

Philippus Miillerus (nat. Herzbergi a. 1585, professor mathematicae et medicinae
in academia Lipsiensi, mort. 1659), quem attigimus vol. 11. p. 481, Keplerum adiit epistola
„bene longa“, in qua Keplerum laudibus effert et quaestiones non paucas profert de libris
a Keplero editis, praecipue de Epitome et libro de Stella Nova, nec non de Harmonia Kep-
leri. Miillerus in exordio literarum suarum J'udicium grato animo accipit, quod Keplerus
de libello, quem Miillerus contra Nagelium conscripsit, „ad communem amicum D. Seus-
sium exaraverit& Agnosco, ait, solitam benevolentiam tuam, exosculor humanitatem, quae
in te tanta est semper, ut ne quidem aspernetur adversarios suos, nedum dedignetur igno-
tos Quam comiter, quam humaniter et urbane a te habitus est Robertus (Fluddius) in
utroque appendice et apologia! At ferus ille improbissime referit et furenter, iracunde et

