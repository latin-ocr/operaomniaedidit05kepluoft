'130 De Proportionibus

1, 2, minor vero inter 3, 4, ablata a majori 2, 3, relinquebat sesquioctavam
inter 8, 9. Et tantum deprehenderunt esse intervallum toni, usitatissimum in
omni cantu. Atqui numerus 8 est cubus de 2, et numerus 9 est quadratum
de 3. Jam igitur hi erant in promtu numeri 1, 2, 3, 4, 8, 9. Cum autem
eadem unitas sit et quadratum suum et cubuS, binarius vero quadratum suum
haberet 4 et cubum 8, ternario etiam praeter quadratum 9 adjunxerunt cubum
suum 27, quod existimarent, ad cubos usque progrediendum esse propterea,
quod mundus totus et vocalia omnia non superficiebus constarent inanibus, sed
solidis corporibus. Denique ex hoc initio tanta coaluit opinio numerorum ho-
rum, propterea quod essent primi, eorumque quadrati etcubi, ut Pythagor-aei
totam philosophiam ex iis censuerint concinnandam. Nam unitas repraesen-
tabat ipsis ideam et mentem et formam, quia ut unitas individua est eadem-
que manet et quadi-ate multiplicata et cubice‚ sic ideae quoque indivisibiles et
universales essent et semper idem. Itaque unitatem fecerunt symbolum naturae
identitatis, numeros vero ceteros symbola naturae alteritatis. Binarius igitur
alteritatem signabat et materiam, quia divisionem ille admittit, ut et ista3 et
ut ille quadrate multiplicatus fit 4, cubice 8, qui sunt numeri distincti a 2,
sic materia instabilis et multiformis esse potest. Aliter: binarius etiam animam
signabat, quod cum mens immobilis sit aut motu uniformi sc. circulari gau-
deat, anima contra multiplices motus a corpore excipiat adque motus recti·-
liueos, qui sunt in sextuplici differentia, magis familiariter se habeat. Denique
y ternarius notabat illis corpus, compositum ex forma et materia, sicut 3 com-
positus est ex 2 et 1, etfiquia corpora mundana tot habent dimensiones, quot
ternarius unitates. .

Neque tantum symbola erant numeri ‚trium principiorum, sed jam ipsa
anima componebatur ipsis ex hisce numeris eorumque proportionibus omnibus
et subdivisionibus proportionum in sesquialteram, sesquitertias et sesquioctavas:
ut anima, vinculum mentis et corporis, esset in sua essentia nihil nisi har·-
monia exque harmoniis composita. Ad hoc dogma duxit illos procul dubio
consideratio ista, quod anima humana delectetur tantopere vocibus, quae ali-
quas proportiones harmonicas magnitudine sua formant et continent.

Excursus de Tetracty Pythagorica.

Ex principiis paulo antea expositis videtur eruenda esse illa tetractys,
fons perennis animae humanae, per quam Pythagoraei jurabant, mea opinione
sic, quod inter trium cuborum 1, 8 et 27 binos, verbi causa inter ’1 et 8
duo medii proportionales sunt 2 et 4. Itaque numeri quatuor ,1, 2, 4, 8,
quorum summa 15, vel 1, 3, 9, 27, quorum summa 40, faciunt illam tetractyn.
Duos autem proportionales habent bini cubici, sicut bini plani unum propor-
tionalem, ut notum ex geometricis.

Vel fuerit tetractys ista 1, 2, 3, 4. 1 illud principium numerorum,
2 numerorum parium primus, 3 compositorum et imparium primus; ducto
jam 1 in 3, fit rectangulum 3, ut ex impari3 ducto vero 2 in se ipsum, fit
quadratum 4, ut ex pari, cujus etiam in factura longitudinem et latitudinem
decet esse pares, sicut in illius rectangulo inaequales. Summa igitur ex 1, 2,
3, 4 est 10 et anima humana solet ad 10 numerare. Et sicut sunt 4 nu-
meri, totidem sc. quot erant in quarto unitates, sic etiam per eos quatuor
species harmoniarum existunt: inter 1, 2 diapason, ut et inter 2, 4, et inter
l, 4 disdiapason, quae sunt pro una; inter 1, 3 diapason epidiapente‚ quam

