220 De configurationibus Harmonicis.

monstrationibus universaliorum et simpliciorum specierum? Dicimus enim, ad quae-
sitae rei investigationem ubique principia et propositiones esse demonstrationibus seu
conclusionibus cognatas. Si igitur singularia universalibus, si sensilia ratiocinativis
sunt causae, quomodo fieri potest, ut demonstrationis terminus ad magis universalia,
non ad partialia referatur utque intellectualium quam sensilium essentiam cognatiorem
demonstrationibus probemus? Sic enim loquuntur: non si quis demonstrat, aequi-
crurum habere angulos duobus rectis aequales, idem aequilaterum, idem scalenum,

hoc scire est legitimum, sed is scientiam proprie dictam habebit, qui de omni trian-
gulo simpliciter hoc demonstraverit. It-:em universalia meliora esse ad demonstratio-

nem, quam particulaiia. Amplius: magis universalium esse demonstrationes. ex qui-
bus vero constant demonstrationes, illa priora esse et natura praecedere singularia
et causas esse eorum, quae probantur. Multum igitur absunt scientiae apodicticae ab‘
hoc, ut circa posteriora ortu et obscuriora sensilia propositiones suas mendicato col-
ligant. Dicam insuper et hoc tertium: illos animam viliorem facerev ipsis speciebus,
qui haec dicunt. Nam si materia suscipit a natura illa, quae sunt essentialia et ma-
gis entia et evidentiora, anima vero posteriori actu accipit abillis exemplaque et ima-
gines ortu posteriori fingit in se ipsa, respiciens ad essentias viliores et abstrahens
a materia, quae secundum ipsius naturam sunt inseparabilia, nonne animam ipsa ma·
teria obscuriorem indigentioremquc faciunt? Nam et materia locus est materiatis ra-
tionibus, sicut anima speciebus (immateriatis). Esset vero illa locus prioribus. ista
secundariis, et illa ducatum obtinentibus in essendo, ista subsistentiam habentibus ab ¹
illis; denique illa factis secundum essentiam, ista nuncupatis secundum intentionem.
Quomodo igitur anima, mentis et intellectualis primae essentiae particeps et quae

. cognitionem inde consummatam habet, quomodo inquam etiam obscurissimarum 'totius

vitae specierum erit receptaculum, infimi scilicet in rebus gradus omniumque imper-
fectissimi ad essendum‘? Verum hanc opinionem oppugnare pluribus, quae dudum a
multis est flagellata ex merito, supervacuum existimo.

Quodsi non existunt mathematicae species per abstractionem materiatarum, neque
per collectionem eorum, quae insunt in singularibus communia, neque omnino sunt
ortu posteriores aut ex sensilibus, necesse utique fuerit, ut anima vel a se ipsa vel
a mente transsumat illas, vel denique et a se et a mente simul.*) Verum si a se
sola, quomodo erunt imagines intellectualium specierum, quomodo erunt mediae inter
partibilem et impartibilem naturam, cum nullam a primis consummationem ad essen·
dum sortiantur? quomodo denique prima exempla, paradigmata vel ideae, quae sunt
in mente, sunt universorum principes? Sin vero a mente sola transsumuntur in ani-
mam, quomodo anima manebit ipsa se ipsa operans seque ipsam movens, si rationes,
quae sunt in ipsa, ad normam subsistentiae illarum rerum, quae ab alio cientur, in—
fluxerunt in ipsam aliunde? Et quid differet anima a materia, quae solum potestate .
est omnia, nihil vero de materiatis speciebus generat?

Restat igitur, ut anima et a se ipsa et a mente transsumat ista et ut ipsa sit
absoluta consummatio specierum, quae ab intellectualibus primis exemplis seu para-
digmatibus a se ipsisgenitis subsistentiam habent et accessum ad ipsum esse sor-
tiuntur. Itaque nequaquam cst anima tabula rasa, ab omnibus rationibus vacua, sed
est scripta semper tabula scribitque et ipsa iu seipsam et scripturis impletur a mente.
Est enim anima mens seu ¹intellectus quidam, qui se ipsum secundum priorem se
intellectum revolvit, imago illius et figura seu typus foris factuS.**) Si igitur ille
omnia intellectualiter est, erit et anima omnia animaliter, et si ille exemplariter, anima
imaginis in modum3 et si ille contractim et unitim, anima divisim. Quod cum et Plato
intellexisset, ***) animam ex omnibus constituit divisitque secundum numeros revinxitque
analogiis et rat-ionibus harmonicis inque ipsam contulit principia prima figurarum ef-

411’) Animam hic intelligit mundi praecipue Deum creatum Platonis3 mentem vero, quam Christiani ‹n-
cerent' ipsum Deum Creatorem, enjus imagineas suut omnes animae creatae, corporibus vivificandis plwnetectne

Μ) Christianis et sunt animae exempl-iria Creatoris, et sustentantur etiamnum ab ille pe! quan-
dam velut irradiationem vultus divini in ipsas

ΜΗ(Ἴ In Timaeo qui est citra omnem dubitationis aleam commentarius quidam in primum caput
Geneseos seu libri 1. Mosis, transformans illum in philosophiam Pythagoricum, nt facile patet attente
legenti et verba ipsa mosis identidem conferenti·

