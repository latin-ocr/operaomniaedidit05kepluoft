482 In Harmoniam Mundi

odii causa, sed praetextus juris erat. Olim ipsum atque Wielandium prodideram.
Ego vero ipsis eram supplex, ut et Ziegelheusero (pastori Wildbadii 1594). Kollinus
(Magister 1590, Pastor Blabirae 1592, Adelbergae 1606) me non oderat, ned ego ipsum
potius. Semel enim inita inecum amicitia, perpetuo mecum contendit. Ego quidem
ipsi nunquam malefacere studui, sed oderam ipsius conversationem. Causa justa
fuit, quia, quoad affectum, plus quam amatoria fuit, quoad opera, pura, nullo
contaminata flagitio. Non alia cum ullo acrior aut diuturnior contentio. 'Braun-
baumium (Mag. 1590 „defecit ad Calvinistas Heidelbergae, mort. 1598„) ex amico mihi
reddidit infensum ipsumque mihi pariter mea morum et ludendi lascivia, ex quo orta
fuit utrimque injusta permutatio, qua una re vehementissime offendor.

Huldericum a me abalienavit primum non servata fides et mea temeritas in ex-
probrando. Seifferi odium sponte suscepi, quia oderant ipsum et reliqui, ipsumque
lacessivi nulla provocatus injuria. Ortolphus me oderat, ut ego Kffllinum, cumego
ipsum contra amarem, sed multiplex haec fuit contentio, Nam et ipsius aemulabar
industriam, et Judicium pene invidebam et exardescebam contra illius maledicentia
et suspicacitate. Universos saepe in me concitavi mea culpa, Adelbergae proditione,
Mulpronnae defensione Graeteri, Tubingae silentii violenta rogatione. Lendlinum in-
epta scriptione, Spangenbergium (Mag. 1591) temeraria correctione, cum is praeceptor
esset. Cleberus (Mag. 1591, pastor 1596) falsa suscepta‘suspicione me ut rivalem ode-
rat, cum antea impense amarat. Inde accessere mea oris petulantia et illius moro-
sitas. Unde saepius in me irruit, colaphos intentans. Rebstockium (Mag. 1589) sti-
mulavit mei laus ingenii, dein levitas, quia in meum parentem probra conjecit. Hoc
ego ulturus in superiori, plagas accepi. Huselius (Mag. 1592) etiam meis obstitit in-
crementis; in hos nulla mea exstat injuria. Cum Daubero (1591 cum Κοριοιτο, qui
obtinuit locum 2, magistro croam, loc. 6.) fuit occulta simultas et aemulatio, utrimque
pene aequalis. Propensior tamen ipse ad injuriam. Lorhardus (Mag. 1690) mecum
non communicavit. Aemulabar ipsum ego, sed hoc nec ille scivit, nec quisquam alius.
Tandem quia Dauberus mihi postponebatur, quem ipse praetulit, me odisse coepit et
nocuit mihi, erat enim superior. Postea mea protervitate apud cognatos Malu-ingen-
ses subinde in reprehensionem incurri. Tandem cum comes meus Jaegerus fidem
meam fefellisset, mihi mentiretur, multum de mea pecunia prodigeret, suscepi offen—
sionem biennalem eamque stomachosis literis abunde exercui. Interea nactus sum
alium hostem Rectorem. Causa odii, quod videbar ipsum ut magistratum non satis
honorare et ipsius placita refellere. Itaque mirum in modum me exagitavit. Ego a mutuo
quidem facto temperavi, sed tamen passim offensionem et injurias non reticui. Murarium
(Mag 1591) adversarium suscepi, quia, ante ipsi cum benefecissem, sumsi mihi libertatem
ipsum reprehendendi, quasi id ,iure possem. Speidelius, rectori cum crederet, meam
fortunam labefactare coepit sub auctoritate ordinariorum. Post matrimonio aperte
restitit, πλεονεξιᾳ quadam3 nam viduam ipse cum amplificatione suae gratiae arbitrio
proprio elocaturus et benefacere charo alicui voluit Nec non et viduae melius con-
sultum cupiebat. Zeilerus est, in quem maxime exarsi omnium. Causa multiplex.
Prima origo, quod insolenter usurparem uxoris ipsius bona. Ibi jam ille mihi cola-
phos meditabatur. Mihi causa justa, uxoris dotem petere, modus forte minus huma-
nus, irritare petendo. Ille vero injustus, qui utrumque negabat. Ex eo accessere
injuriae uxorum, mea dicendi intemperantia. Postea rei compositio ipsa plurimum
adjuvit. Demonstravit ille singularem πλεονεξιαν, ego singularem iram contra eam.
Cum Mullero causae eaedem. Illius injuria in me contemnendo vel carpendo, quae
meam per opinionem maj0r fuit, quam re ipsa. Filiam privignam seducere et abalie-
nare volebat. Hoc pertinebat ad meam inJ'uriam, contra ego irae acerbitate provocavi
ipsum, ut mihi extrema quaeque minitaretur. Cum fratre causa rixae primo ipsius vanitas
morum, deinde mea reprehendendi libido, ipsius immodica postulata, mea tena-
citas. ’Ultimo Crellium religio a me dividit, sed fidem fregit etiam. Hinc ipsi irascor.
Faxit Deus ut iste sit ultimus. Itaque causae partim iu me, partim in fortuna. In
me ira, intolerantia taediosorum, proterva vexandi libido, ut et jocandi, denique cen-
soriae praesumtiones, cum neminem non reprehendam. In fortuna hoc est, ut ipsam

