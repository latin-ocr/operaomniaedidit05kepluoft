446 Appendicis Harmonicorum t

consona a concinnis dissonis. Non gignitur, Roberte, concinnum unum dis·-
sonum a duobus. consonis, ut puer a mare et femina, humana species ab .
humanae speciei parentibus, sed est haec genitura nihil aliud, quam sectio
geometrica consoni majoris per epharmosin consoni minoris. Epharmosis vero
fit in proportionibus, constituto altero termino utrinque eodem, utrinque sci·
licet majore vel utrinque minore. Nihil autem novi est in geometria, sectis
figuratis per applicationem figurati gene-ris alterius lemma constitui non figu-
ratum, sed nobilitatis vilioris. , Sic latus sexanguli est effabile longitudine,
latus trianguli effabile potentia, et tamen si auferas latus sexanguli a latere
trianguli, relinquitur ineffabile quippiam, quod apotomen appellant. Et dixi
in Harmonicis, proportiones harmonicas ab huJusmodi figm·ationibus fieri liar—
monicas, non a quantitate nuda, ut quae materiae rudis ideam prae se fert.

Denique totus in physicum abis, dum harmonica disceptas, a cruditate
maturitati, ab imperfectione perfectio, scilicet hoc vie, a concinnis ad con-
sona viam moliri naturam. Velim scire, qua in fornace fiat ista excoctio et
quo ig-ne‘? Physica fiunt, mathematica sunt. ' 'Omnis maturitas,praeviam ha-
bet necessario cruditatem, at consonantia quaelibet propter se ipsam est con-
sonantia, non propter aliam secum comparatam. Itaque consonantia unica
non necessario praesupponit concinnum dissonum; possemus enim canere per-
petuo, ut, sol, ut sol, nec opus esset intervallis intermediis, ut, re, mi, fa,
sol, si non praeter ut, sol natura doceret etiam ut, fa et ut, mi, denique
si non intervallum ut, fa esset aequale intervallo re, sol: θ

Porro notabis hoc mihi, Roberte, iterum te, d'um omnes rationes pro-
fers, ut tonos et semitonia priora natura facias consonantiis, interim firma-
mentum hoc intactum reliquisse, incommensurabilia esse haec illis et utraque
sibi ipsis, itaque fieri non posse, ut ab horum minimo comparentur reliqua;

, non esse igitur unum minimum natura prius majoribus. Item consona oriri

a figuris demonstrationem admittentibus, quodlibet igitur ‚se ipso seorsim; at
concinna dissona, si figuris applicentur ad exemplum consonorum, indemon-
strabilibus applicatum iri, tonum scilicet utrumque nonangulo, semitonium
quindecangulo‚ demonstratione propria destituto, diesin icosipentagono. Cum
igitur harum figurarum nulla sit subsistentia mentalis, nihil igitur ex iis in
mente orietur, quia non entis nulli sunt effectus. Non oriuntur igitur con-
cinna dissona cx figuris, ut consona, at vero apparet. clarissime, illa esse
excessus majorum consonorum supra minora. Conficitur igitur, ut uuum con-
cinnum dissonum oriatur ex comparatione duorum consonorum jam ortorum.
Sunt ergo toni et semitonia natura posteriora consonantiis.

Ad Analysin XIV. Jam dudum abs te, Roberte, petii, uti me ex·-
cusatum habeas de crimine obtrectationis aut malevolentiae. Nullum neque
tibi neque Ptolemaeo dedecus obtrudo‚ quod symbolismis utimini nihil directe
demonstrantibus. Quin potius agnosco, naturam ipsam rerum sese prodere
gestientem primis illis conatibus, ad verum quidem alludentibus, viam tamen
ipsam meri veri nondum assecutis. Invenies alicubi similitudinem a me usur-
patam fluminis cum asperata superficie undarum, Solis radios clarissime et
latissimo tractu repercutientis, nuspiam tamen puram Solis imaginem reprae-
sentantis, ut alias fit in aqua quieta et stagnante. Neque dixi, vos a philo-
sophorum limine aberrasse, sed potius (id est propius) ad poetas vel orato-
rum flosculos deflectere. Multa equidem me latent, nec enim operam posui in
eruendis mysteriis naturae ex poetarum fabulis, quia cum mathematicarum Δ
demonstrationum certitudine tantum est mihi negotii, ut ad illa nihil supersit

