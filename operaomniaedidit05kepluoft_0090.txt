78 'Dedicatim

veluti votum meum legatis tuis ad aulam imperatoriam semel atque iterum
testatum fecis Causas, de hoc Harmonicorum meorum patrocinio cogitandi,
suppeditabat mihi dissonantia illa multiplex in rebus humanis, manifesta qui-
dem, ut non possit non offendere3 ex concinnis tamen et articulatis intervallis
conflata, quorum haec est natura, ut auditum in media discordantia promissione
successurae suavis concordiae demulceat ejusdemque exspectatione sustentet.
Enimvero digna erat homine Christiano persuasio, Deum esse, qni omnem
melodiam vitae humanae moderaretur, digna magnitudine Dei patientia, non
offendi prolixitate dissonantiarum nec spes abjicere; reputantem, non Dei pro-
videntiam lente agere, sed nostrum singulorum aevi spatium velociter avolare.
Docebat equidem sacris oraculis, omnia a Deo certis et salutaribus usibus esse
destinata, etiam dissona ista, ad elucidandam et commendandam consonantiae
suavitatem. Cur autem a tua potissimum Harpe Davidica, Rex Inclyte, prin-
cipium aliquod exspectare consonantiae restaurandaessdesideria mea me jube-
rent: etsi non est hujus loci fusius explicare, ue pmdentum monita contem·
nere videar, hanc tamen toto dudum ab orbe confessam partem gloriae rerum
abs Te gestarum attingere nemo prohibeat: quod Angliae regnum haeredi-
tate et consensu populi adeptus, brevi illi commune cum Regno Scotiae, Mag-
nae Britanniae nomen dedisti, ex utraque provincia Regnum et Harmoniam
unam (nam quid aliud est Regnum, quam Harmonia) contemperasti, discor-
diam haereditariam nationum infensissimarum felicissime sustulisti, memoriam
crebrarum et cruentissimarum cladium, quibus ceu notis quibusdam series se-
culorum erat interstincta, penitus exstinxisti. Hoc domesticum tuum opus
omen (inter cetera ponderosiora) non infidum mihi continere videbatur, fore
ut etiam foris, Rex inter Reges, Fidei Defensor inter Christi fideles, majus
aliquod et praestantius etiamque durabilius opus perficeres: quod quidem et
votis meis tacitis et ominatione publica in libro de Stella Nova, quae veluti
carbunculus arderet (notus Scotiae versiculus), sum prosecutus. Itaque velut
jam confecto, quod optabam et augurabar, Harmostae tam laudabili, meas
aliquando Mundanas Harmonias accinere tanto firmius mihi proponebam.
Vellem hic, dissonantiam publicam vocum trifariam obstrepentium paulo
mihi mitiorem esse, ut audiri publice ex animi mei sententia possem: qua in
rc visus fuerit adspirare votis eventus? quae vulnera capitis, quibus harmo-
niis tentata, a quo medico? et ut etiam hunc ego in libro de stella Nova
longe antea vivis coloribus depinxerim? At quodnam erit operae pretium, si
harmoniam affectans privato strepitu nec vincam fremitus publicos imbecillitate
laterum et molestias absurdi concentus in meis auribus insuper augeam? Fa-
tendum equidem est, proh dolor, tumere adhuc vulnus decussatum, an malu-
mus sacratiori feliciorique vocabulo, cruciforme, tumere, inquam, multiplici
labro, et nullo illorum connivente, medicinam hactenus irritam omnibusque
partibus irrisam, propterea quod medicus, ut aegro deliro pharmacum fallens
ingerat, multa simulet, multa dicat, quae a sana ratione plurimum abire viden·-
tur. Recreor tamen hac ipsa cogitatione, quod supremus vulnerum nostrorum
Curator artis suae certus sit nec quicquam frustra applicet. Ergo qui curam
- jam est aggressus, qui jam expedivit, jam mundo monstravit consolidantia
ista, interim vero per calamitates publicas erodentibus utitur, quoad consumta
carne putrida et fera, charitatis scilicet extinctae, sensus aliquis doloris ad
vivae carnis profunditatem descenderit: idem procul dubio lenientibus etiam
utetur prope diem ad deprimendos tumores, ut consolidantibus illis denique
locus esse possit tandemque dissonantia haec diuturna (ut ad propositum

