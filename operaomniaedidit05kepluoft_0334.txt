316 De Motibus Planetarum Harmonicis.

contra unum, nec ulli suum deest oppositum ,· uniuscujusque confirmavit

(rationibus optimis stabilivit) bona (ornatum et decentiam) ct quis saturabitur ’

videns yloriam eorum?

Axioma XLVI. Solidarum figurarum interlocatio inter orbes planeta-
rios, si libera est, nec praecedentium causarum necessitatibus impedita, per-
fectione sequi debet analogiam inscriptionum et circumscriptionum geometri-
camm, adeoque et conditiones proportionis inscriptorum ad circumscriptos.

Nihil enim est magis consentaneum, quam ut inscriptio physica geometricam,
tanquam opus typum suum, exacte repraesentet. s

Propositio XLVII. Si figurarum inter planetas inscriptio libera fuit,
tetraedron supra tangere debuit angulis orbem perihelium Jovis exacte, infra
centris planorum aphelium Martis exacte. Cubus vero et octaedron angulis
in orbem perihelium sui quaeque planetae insistentes, centris planorum pene-

trare debuerunt orbem sui interioris, sic ut illa centra versentur intra orbes, ¹

aphelium et perihclium. Dodecae'dron contra et icosiedron, angulis extra strin-
gentes suorum planetarum orbes perihelios, centris planorum non plane attin-
gere debuerunt aphelios orbes suorum interiorum. Echinus denique dodeca-
edricus, stans angulis in perihelio orbe Martis, mediis punctis inversorum
laterum, radios binos solidos interstinguentium‚ debuit venire proxime orbem
aphelium Veneris. ’

Est enim tetraedron figura media primariarum et ortu et situ in mundo, aequa-
liter igitur, si nihil impediebat, summovere debuit utramque regionem et Jovis et
Martis. Cui quia cubus sursum erat et exterius, dodeeaedron deorsum et interius:
par erat ergo, ut et illorum inscriptio affectaret contrarietatem ejus, quus tetraedron

tenebat medium, et altera illarum excessum faceret inscriptionis, altera defectum, al· -

tera sc. interiorem orbem¹ quadamtenus penetraret, altera non attingeret. Et quia
octaedron est cubo cognatum, aequalem habens orbium proportionem, icosiedron vero
dodecaedro: quod igitur cubus habet de perfectione inscriptionis , idem et octaedro
debebatur, quod dodecaedron‚ idem et icosiedro. Et est consimilis octaedri situs situi
cubi, icosiedri vero situi dodecaedri, quia ut cubus alterum tenet terminum ad exte-

riora, sic octaedron tenet reliquum extremum ad interiora mundi, dodecaedron vero ὁ,

et icosiedron mediant: convenit igitur etiam similis inscriptio , illic penetrativa orbis
planetarii interioris, hic deficiens ab illo. Echinus vero, qui summitatibus angulorum
repraesentat icosiedron, basibus dodecaedron, utramque etiam regionem, tam inter
Martem et Tellurem dodecaedro, quam inter Tellurem et Venerem icosaedro tributas
implere, complecti seu disponere debuit. Utrum autem oppositorum utri societati
conveniat, axioma praemissum clarum facit. Tetraedron enim, habens inscriptum
orbem effabilem‚ medium sortita cst locum inter primarias, stipata utrinque figuris

incommensurabilium orbium, quarum exterior cubus, interior dodecaedron‚ per cap. 1)

hujus. Haec vero qualitas geometrica, effabilitas inscripti, repraesentat in natura in-
script-ionem planetarii orbis perfectam. Cubus igitur cum socia habent inscriptos ex

dimidio saltem effabiles, id est sola potentia; debent igitur semiperfectam repraesen- ¹

tare inscriptionem, ubi licet non ipsa orbis planetarii extremitas, at saltem interius
aliquid et nominatim medietas inter orbes, aphelium et perihelium, si per alias ra-
tiones fieri possit, attingatur a centris planorum figurae. Dodecaedron contra cum
socia habent inscriptos plane ineffabiles et longitudine radii et potentia: debent igitur

plane imperfectam repraesentare inscriptionem et penitus nihil de orbe planetario at-,

tingentem, hoc est deficientem et 'usque ad aphelium planetae orbem non plane per-
tingentem suorum planorum centris. Echinus, etsi dodecaedro et sociae cognatus
est, habet tamen aliquid simile tetraedro. Nam radius inscripti lateribus ejus inversis
est quidem incommensurabilis circumscripti radio, at commensurabilis est interim lon-
gitudine distantiae binorum angulorum vicinorum. Itaque perfectio commensurationis
radiorum fere tanta, quanta tetraedro, imperfectio altrinsecus tanta, quanta dodeca-

