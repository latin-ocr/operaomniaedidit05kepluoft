260 De Configurationibus Harmonicis.

praefectae sunt. De principe quidem animae facultate, quae mens dicitur,
praeter illa, quae supra cap. 1. ex Proclo attuli, nihil admonet negotium ra-
diationum, quod dicam amplius. Est illa punctum, ut mens3 est circulus, ut
ratiocinati03 est imago, vultus divini, est harmonia, quoad energiam unam3
sunt in ea ideae et species mathematicae, per circulum3 dat illa hisce, dat
et harmoniis esse suum intellectuale. Haec omnia requirat lector e'x superi—
oribus, hic pluribus non est opus. Unum hoc moneotde Procli argumenta-
tione: non videri illam niti bonis exemplis, dum inculcat, ideo lineas, super-
ficies et puncta in anima statuenda, quia in sensilibus nullae purae ct sepa-
ratae superficies, lineae vel puncta sint. Atqui nec in ‚anima est linea pura,
se ipsa subsistens, sed inexistit in superficie mentali, cujus est extremitas, non
minus quam in sensilibus quantitatibus corporeis *inest superficies mera in
s extremitate corporis, linea mera in extremitate superficiei, punctum merum in
extremo lineae: imperfectarum enim quantitatum esse est inesse in perfectis.
Scilicet genera quidem mathematica non sunt aliter in anima, quam univer-
salia cetera conceptusque varii, abstracti a sensilibus, at specierum mathema-
ticarum illa, quae circulus dicitur, longe alia ratione inest animae, non tautum
ut idea rerum externarum, sed etiam ut forma quaedam ipsius animae, deni-
que ut promtuarium unicum omnis geometricae et arithmeticae scientiae,
quorum illud in doctriua sinuum, hoc in mirabili logarithmorum negotio est
evidentissimum, utin quibus ex circulo ortis abacus quidam inest omnium
multiplicationum et divisionum, quae unquam fieri possunt, veluti jam con—
fectarum. Sed satis de principe animae facultate; veniamus nunc ad inferiores.

Facultas itaque vitalis in homine non harmonias tantum radiis lucidis ‘in—
volutas secum habet, sed ctiam harmonias, sonorum speciebus incrustatas. Et
sonos quidem auribus haurit ut obJectum proprium, radios vero siderum non
ut oculis eos, sed ut illo ipso perceptionis paulo superius explicatae obscu-
riori modo admittit, ad harmoniae connatas ideas examinat. Nam ea, quae
videntur oculis, serviunt discursui, harmoniarum agnitio sine discursu est. Sic
innatam esse pullo gallinaceo ideam milvi, sciscit J. C. Scaliger3 non eam
quidem simplicem, sed cum nota fugiendae perniciei. Hinc igitur habent hoc
animae humanae, quod sub tempus aspectuum coelestium praecipuos capiunt
impetus ad negotia, quae sub manibus habent,- peragenda. Quod enim est l
bovi stimulus, equo calcar aut celetismus, militi tympanum et classicum, au-
ditoribus oratio incentiva, turbae rusticorum modulatio per fistulam, utriculos
et panduram, hoc est universis, praecipue vero in unum congregatis, 'con-
figuratio coelestis idoneorum planetarum; ut et singuli in suis meditationibus
operisque incitentur, et universi ad conspirandum sociandasque dexteras prom-
tiores fiant. Itaque in militia videas plerumque proelia, pugnas, invasiones,
assultus, expugnationes, tumultus, panicos terrores sub tempora aspectuum
Martis et Mercurii, Jovis et Martis, Solis et Martis, Saturni et Martis etc.
existere, in epidemicis morbis plures temporevalidorum aspectuum decum-
bere, gravius torqueri, aut etiam mori, natura sc. deficiente in lucta cum
morbo, ad quam luctam (non vero ad mortem) incitatur⁴ ab aspectu. Quae
omnia non coelum ipsum facit sine medio, sed animae facultas vitalis, cum
coelestibus harmoniis opera sua consocians, principatum tenet in hoc, vulgo
sic dicto, influxu coeli. Scilicet haec vox influxus fascinavit philosophos non-
nullos, ut cum ineptiente vulgo ipsi insanire, quam mecum sapere mallent.
Quorum sane quam infirma est catena: astra agere in aerem, hunc in tem-
peramentum corporis, hoc jam in animam. Esto hoc in quibusdam, at quid?

 

