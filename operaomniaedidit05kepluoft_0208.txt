190 . De Proportionibus

superius, excitatur etiam et elevatur cantus, praesertim si ad octavam excur-
rat, qualis fuisse videtur ἰνομος ὀρθιος ·veterum; si denique circa tertiam et
sextam, ut diatessaron redactum sit in medium, quod in primo et secundo
frequentius fit quam in septimo et octavo, medius etiam promovebitur affectus.
Crebro autem inter se permiscentur hae sceleton articulationes, ut in diversis
partibus cantus siut diversae pro varietate textus et ingenio artificis, textum
cantu pingentis. ,

Χ. Quodsi verum est, quod quidam imparis numeri tonos Ι, ΙΙΙ, V, VII
faciunt altiores, paris 11, IV, VI, VIII humiliores, etiam respectu radicis oc-
tavae, certe altitudo respondet excitationi animi, profunditas demissioni: tunc
sane distribuere poterimus quatuor classium affectus in classes octo secundum
tonos totidem, ut habeat septimus iram, violentiam, fortitudinem, octavus
hilaritatem, alacritatem, voluptatem acutam, tertius dolorem acutum, deside-
rium, quartus fletum, amorem, primus festivitatem, nuptias, comessationes,
secundus modestam hilaritatem, colloquia, narrationes, quintus panegyres, ex-·
clamationes, fiduciam, spem, sextus devotionem, dolorem magnum-etc.

Et jam tempus est, ut ad principium revertatur oratio. Nam illud 'ad-
monendus est lector philosophus, quod musici nostrix omnes promiscue affectus
in omnibus tonis exprimunt, id -ipsos ita et facere, quia omnis promiscue
cantus voluptatem parit auditori, alacritatem requirit in auctore, et posse
facere, quia· instrumenta ciendis affectibus plura sunt, partim initio recensita,
quae passim per omnes promiscue tonos adhiberi possunt. Si tamen omnia
praesidia studuerint adhibere, ad idem intentum facientia, non facile negligent
tonorum delectus ad affectuum hypothesin idoneos. Verum ii viderint de eo,
quod est illorum praxi permissum3 mihi hacteuus theoretice processisse sufficiat.

CAPUT XVI.

Quid sit cantus per harmoniam, seu figuratus.

Etsi vox harmonia veteribus usurpatur pro cantu, non est tamen intel-
ligenda sub hoc nomine modulatio per plures voces, harmonice consonantes.
Novitium enim inventum esse veteribusque plane incognitum concentus plu-
rium vocum in perpetua harmoniarum vicissitudine, id probatione multa non
indiget. Videatur hac de re Vincentius Galilaeus in opere Musices Italico.
Solet quidem objici relegatio cantus per harmoniam a republica Platonica,
quasi jam tunc ille suisset in usu3 at intelligitur locus de organis, de syringe,
utriculo, testudine, cum una vox aut perpetuo intonat aut intermittit, locum
cedens appropinquanti dissonae. In illo more nullum erat apud veteres ma-
jus artificium, quam apud nostros utricularios. His ultimis seculis haec ratio
canendi figurata ideo dici coepit, quia primi auctores diagrammata nonita
simplicia fecerunt, ut sunt in chorali cantu, sed variis usi sunt figuris et
coloribus et punctis, quorum signorum aliqua silentium, aliqua sonum impe-
rant, quaedam longum, alia brevem3 aliqua ad tonos, aliqua ad modos men-
surales discriminandos, ad fugas, ad repetitiones et similia adhibita.

Nobis igitur concentus harmonicus sic definiatur, quod sint duae, tres,
quatuor vel plures voces seu melodiae concinnae et aptae, quales capite 13. '
descripsimus, omnes ejusdem generis ejusdemque aut cognatorum modorum,
sic simul incedentes, ut concordantias ant meras aut brevissimo concinnatum
dissonantiamm interpunctu fermentatas faciant, non eas tamen perpetuo tenore

