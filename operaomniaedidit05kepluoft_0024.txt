12 Prooemium

vapore ferit nares odoratuque percipitur, cum strepitus eJus auditur, cum
videtur. Hae species sensibiles a sensibus recipiuntur introrsum per vim
repraesentativam seu phantasticam, cognoscuntur per sensum communem,
denique per supremam animae facultatem inter se comparantur, quod itidem
est pati. His ad harmonias translatis concluditur, esse eas res ab ipsis
quodammodo rebus abstractas, quatenus species rerum per sensus ingressae
adque tribunal animae perductae fiant termini proportionis harmonicae sensilis.
Sunt vero eaedem, inquit, concretae, et quia hae species rerum ‘sensilium
sunt qualitatis sensilis (in sono, lumine etc.) et quia tum demum in animo
clarescunt, quum res ipsae exstant et manent. Discrimen inter has harmonias
et veras „archetypicas“ in eo est, quod in his termini sunt ex mathematicis
generibus, circulo et arcu, certo modo formatis, illis contra hoc singulari sub-
Jecto non opus est, sed nonnisi re aliqua sensili. Ad hoc autem in illis
requiritur res agens, scilicet mens, subJecta dijudicans. Itaque circulus ejusque
arcus, regulari divisione facti, sunt subjectum harmoniae inquirendae3 has
quantitates mente aut extrinsecus receptas aut ab initio in ea et cum ea
creatas esse necesse est et ita quidem, ut circulus ejusque arcus extrinsecus
in mentem possint esse illati, sed ratio inter circulum ejusque arcus harmonica
a primo initio menti sit insita, nec· imago sit veri sui paradigmatis, sed ipsum
veluti paradigma. His dictis Keplerus examinat veterum philosophorum de
harmonia sententias, citato maxime Procli loco (Comment. in lib. I. Elem. Eucl.)
de essentia rerum mathematicarum‚ „quia non tantum genuinos harmonicamm
terminos, circulos et arcus a figuris rescissos, in anima inque mente statuit
essentialiter, sed etiam quia sibi similia proterenti demit invidiam reJecti hinc
inde Aristotelis“.

Hae rationes harmonicae ab altiore ¹animae vi, quae eadem in artibus
et literis valet, dijudicantur3 cognoscuntur autem in exteris rebus inferiore
animi vi, non modo homini, sed etiam pecudum generi, aeque ac „mundi
animae“ indita, sive instinctu. Hic instinctus is est, qui discernit sonos har-
monicos et harmonicorum siderum radiorum vim sentit. Ut plantis notio
numeri ab initio inest (numerus foliorum in fioribus,'numerus granorum in
pomis), ita animantibus et homini insita est circuli noti03 „animae‚ etiam
inferiores, compositae et conformatae sunt ad circulum, velut ad normam
legemque, cumque ipso circulo ejusque demonstrabilitate ideam etiam rationum
harmonicarum, quae inde dependent, induerunt“. Recipiuntur hae rationes
animo in rebus sensilibus per sensus, in rebus insensilibus alia animi facultate,
„facultate animae vitali“‚ quae cap. VII. pluribus illustratur. Praemissam
autem interpretationem Keplerus ipse dicit „obseuram,- quodammodo materialem
et sub nube quasi ignorantiae“. Facultates illae animi inferiores non sciunt,
se percipere, ut cum videntes aliquid non tamen animadvertimus, nos id videre.
Ut amor puellae existit in animo Juvenis‚ nescientis qua de causa et quid
in amata diligat, quum physiognomon in amantibus morum, oris, habitus
similitudines, quae nescientibus amorem incendunt, noverit, ita in illis facul-
tatibus „est sensus proportionum sine sensu“. (Cap. II.)

Ita postquam est disquisitum, cui insint harmoniae tanquam agenti,
foi-manti seu opifici, Keplerus cap. ΠΙ. pergit ad subiectum, in quod agatur
harmoniis. Haec autem subjecta sunt: anima, quae descripta est a Deo in has
proportiones harmonicas, planetae, quibus regularis inest motus et quorum
numerus certis ex harmonia desumtis legibus definitus est, denique animae,
creaturis mundanis praefectae. Inquirit Keplerus, num harmoniae insint in numero,

