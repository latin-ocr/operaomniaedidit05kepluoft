neumenia 31

potuisse, nt ‘nec Porphyrii. Eece Tu ipse· mihi librum ante multos annos
nansi-inisti, sunt antem Aristoxenis Harmonicorum elementorum libri tres,
Ptolemaei Harmonicorum lihri 3, Aristotelis de audibilibus et Porphyrii dc
decem Praedicamentis, Antonio Gogavino Graviensi interprete. DePor-
phyrio non memini Harmonicum quid exstare. Sunt et Euclidis et Ptolemaei
Harmonica manuscripta Graece in bibliotheca Conradi Dasypodii, ante tres
annos mortui, feranturque venales iisse illius libri in forum scrutarium. Dedi
negotium amicis Argentinam profectis, ut de iis me certiorem reddant, verum
responsi nihil accipio. Equidem sine Graeco exemplari despero Aristoxenis
et Ptolemaei mentem ex Gogavini interpretamento percipere undiquaque.
Si Μ. Τ. mihi prospexerit de Graecis trium dictorum auctorum exemplaribus,
praesertim Ptolemaei, qui editus esse perhibetur in Italia, puto Urbini aut
vincentiae aut Florentiae, et cujus Gogavinus aliquot exemplaria habuit
ex bibliotheca Vaticana: ponioeor„ Deo permittente, commentaria in eum
perspicua. .

Scripseram de Harmonicis Boethius et Jornandus exque iis Jacobus
Faber stapulensis, quem habeo. Vidi et musicam, ut puto, Sethi Calvisii
cantoris Lipsiensis, qui veterum rationem tangit. Habeo et Artusii Itali dis-
cursus Italicos de imperfectione hodiernae musicae: sed nihil dum legi. Har-
monice mea quo loco sint, scripsi ante aliquot annos. Cuperem, si Deo
visum fuerit, prius absolvere astronomica. Mirabile, disposui ipsos, prius-
quam vidi Ptolemaeum, fere ad eundem modum, quo Ptolemaeus sua. Feci
libros quinque, primum de figuris geometricis, unde harmonicae rationes
oriuntur, secundum de rationibus seu numeris harmonicis, tertium de harmonia
in vocibus, quartum de harmonia in aspectibus, quintum de harmonia in r
motibus coelestibus. Ecce nunc Ptolemaeum. Primum is constituit concor-
dantias, deinde genera (res hodie pene ignota, et ni fallor naturae non eon-
sona, ut tria sint genera: diatonicum, chromaticum et enharmonium), tertio
tonos. Inde comparat harmonica cum coelestibus, ordinem vocum cum motu
stellarum in longum, genera cum motu earum eccentrico in altum et pro-
fundum, tonos cum motu earum in latum, tetrachorda cum aspectibus ad
Solem: ut ego concordantias cum aspectibus planetarum mutuis.

Accipe hic compendium harmonicorum meorum, quatenus harmonia
consideratur in vocibus. Quatuor sunt partes. Prima ostendit originem,
causas, quantitatem et nnmemm harmoniarum. Secunda originem, causas,
quantitatem et numerum intervallorum omnium, etiam non harmonicorum in
cantu naturali, ut toni, semitonii etc. Tertia habet definitionem cantus
naturalis ejusque varios modos seu differentias, quos hodie 8 tonos di—
cimus. Quarta ostendit causas legum in compositione συμφωνιῶν seu contra-
punctorum. Haec pars jam incipit esse practica, itaque a me perfecte tradi
non potest.

Pars prima. Cum sonus sit a motu, motus vero sint per lineam,
duorum ergo sonorum ἁρμοττοπωτ seu congruentium, seu consonantium, seu
concordantium, lineas a nobis considerari oportet, ut causas harmoniae inter-
mediae inter binos sonos inveniamus. Linea autem aut circularis est aut
reda. Recta partes habet infinitas, quarum aptitudo ad se mutuo intelligi
nequit, nisi plana et cubos ad eas adsciscamus, quae sunt a motu alienae
quantitates. circularis est una habetque partes a partibus plurimum differentes.
Rihil autem interest inter longitudinem circularem et rectam, quod tinnitum
neu sonum attinet, dummodo aequales sint et utrinque tensae aequaliter.

