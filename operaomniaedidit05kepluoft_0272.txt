254 De configurationibus Harmonicis.

Hic valde me confirmavit id ipsum, quod alium aliquem absterrere po-
tuit, scilicet quod non semper ad amussim respondent commotiones tempesta-
‘ tum aspectibus3 sed Terra subinde segnis videtur et contumax, aliq tempore
(scilicet post graves et diuturnas configurationes) exacerbata, indulget evapo-
rationibus, etiam ‚sine aspectuum centinuatione. Non est quippe Terra animal
tale, quale- canis, ad ‘omnem nutum promptum, sed tale, quale bos aut ele-
phas, :tardum ad iram tantoque violentius, cum excanduit.

Quae analogia cum succederet effecit, ut eandem ulterius prosequerer,
comparans etiam corpora animantum cum corpore Terrae: videbam pleraque
omnia, quae ex corpore animantis provenientia testantur animam in illo in—
esse, provenire etiam ex Telluris corpore. Ut enim corpus in cutis superficie
pilos, sic Terra plantas arboresque profert inque iis ibi pediculi, hic erucae,
cicadae variaque insecta et monstra marina nascuntur, et nt corpus lacrymas,
hlennam auriumque recrementa, est ubi et gummi ex faciei pustulis, sic Tel·-
lus electrum, bitumen3 utque vesica urinam, sic montes flumina fundunt3 et
ut corpus excrementum sulphurei odoris crepitusque, qui etiam inflammari pos-
sunt, sic Terra sulphur, ignes subterraneos, tonitrua, fulgura: utque in venis
animantis generatur sangnis etcum eo sudor, extra corpus ejectus, sic in ve-
nis, Terrae metalla et fossilia vaporque pluvius. ’

Oportet igitur, ut sicut „animantia reliqua cibum potumque hauriunt, sic
etiam Tellus canalibus certis aliquid materiae trahat, ex qua illa tam multi-
plicia excoquat, quia ex nihilo nihil fit, trahit autem sorbetque aquam ma-
rinam, quae causa est, cur aeternis tot fluminum infusionibus mare nunquam
redundet. Hic quam absurdi sint, qui metalla solius Solis operationi tribuunt
citra Telluris operam, ex antedictis colligere potes.

Respondi etiam in libro de Stella Nova ad vulgarem illam objectionem,
quod Terra, si animam haberet} etiam crescere debere videatur membraque
motui apta habere. Nam prout corpus est, pro eo et anima respondet facul-
tatesque ejus3 cum haec anima sit ob Terrae corpus, non vero hoc corpus sic
sit ob animam, sicut corpus hominis est ob mentem, principem animae facul-
tatem: si igitur incrementis Terra opus habuisset, si pastu alio, quam dixi,
velut ex venatu, fuissent et ista munia huic animae commissa ct idonea in-
strumenta data3 quae Socratis morituri philosophia fuit in Phaedone, omnia ,
menti gubernatrici, omnia deliberationi de eo, quod optimum, tribuens. Itaque
si quis argumentetur: quatuor solas esse facultates animae, quarum nulla huic
animae Terrenae competat, non esse ergo aliquam in Terra animam, hunc
ego jubebo hanc quintam ad numerum addere, eodem exemplo iisdemque ar-
gumentandi legibus, quibus illae numero quatuor, in homine scilicet, in· ς
ventae sunt. ν ³

Ut autem Terrae tanto confidentius animam tribuerem, moverunt me
etiam alia, quae, passim per libros meos ceteros inculcata, in Epitome Astro-
nomiae Copernicanae fol. 125. fasciculo collegi, praecipue hoc, quod for-
matrix facultas est in visceribus Terrae, quae feminae praegnantis more oc-
cursantes foris res humanas, veluti eas videret, in fissilibus lapidibus expri-

mit, ut militum, monarchorum, pontificum, regum et quicquid in ore hominum ;

est, novos insolentesque habitus. Hoc quidem rarius, illud perpetuo, quod in
gemmis et fossilibus exprimit quinque corpora regularia geometrica: nam de
opifice testatur opus. Quibus addat, qui Copernicum sequitur, volutionem
globi Telluris diurnam, perpetuam et aequabilissimam, quam inter hujus ani· ἶ
mae munia rectissime accensebit. ·

 

