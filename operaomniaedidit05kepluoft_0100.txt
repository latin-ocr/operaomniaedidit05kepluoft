88 De Figurarum Harmonicarum

commensurabilggn sc. sola potentia, ad tertiam aliquam, sola potent-ia commensurabi-
lem (1323. εἶξε bigas duplici genere planorum distinctas Euclides ob id potissimum
docet invenire, quia faciunt ad compositionem et constitutionem specierum sequentium.

XX. Definitio. Ergo scientiae gradus octavus ex praemissis interpo-

sitis derivatur estque linearum iterum singularium, sed quae compositione
duorum nominum, sc. duarum copulatarum ex praecedentibus copulis, vel ab..
stractione unius, epharmozusae dictae, ab altera socia, constituuntur, novam
speciem facientes Ut sic in his sciamus seu mensuremus non integras lineas,
non integrarum quadrata, non bina uniuscujusque nomina, sed eorum juncta
quadrata et commune rectangulum, ut praecedentibus XVIII. XIX. Et quam·-
vis totidem scientiae gradus numerare possemus, quot sunt futurae species,
quarum* semper prior est posteriore nobilior, quia tamen quaelibet compositio
vel abstractio ad suum gradum respicit, nec ipso compositionis vel abstrac-
tionis opere constituitur ulla diversitas, sed omnes se habent ex aequo ad
suas nominum seu elementorum bigas: ideo unum solum earum gradum fa·-
ciemus, sed species ejus sciamus nobilitate distinctas.

XXI, Propositio. Sciendum est autem, ex duabus inter se longitu-
dine commensurabilibus nihil fieri, quod hic in censum venire debeat: sive
affabiles illae fuerunt, sive mesae, sive ignobiliores.

Nam si commensurabiles longitudine, tota etiam ex iis composita erit partibus
commensurabilis. Atqui quae effabili commensuratur, effabilis est, per definitiones
ante X. 20. Eucl. Quae vero mesae commensurabilis, est mese per 24. eiusdem. Et
quae cuique ex Jam secuturis ineffabilibus post mesas commensurabilis, ejusdem cum
illa speciei est, per 66-70, 103-107. Et sic est etiam cum aliis speciebus remo-
tioribus, ab Euclide non commemoratis, quae gradus remotiores faciunt. Ac etsi cum.
iis non ita esset, id tamen ad nos nihil pertinet. Aut enim recidunt in unam spe-
cierum, quas ,iam constituemus ex incommensurabilibus, et sic non augent numerum,
aut faciunt species ignobiliores vel sui vel alterius generis, et sic non sunt hujus loci,
ubi gradus struimus praemissis proximos nobilitate. ’

ΧΧΙΙ. Definitio. ·T1·ansmissis igitur iis, quae sunt longitudine com-
mensurabiles, accedamus ad eas, quae sola potentia sunt commensurabiles,
Igitur si componantur tales duae affabiles, fit binominis: sin abstrahantur, ex
relicto fit apotome: utriusque sex sunt species subordinatas (X, 84. 85.).

Sin autem tales duae mesae componantur, aut effabile formantes rectan-
gulum aut meson: fiunt compositione bimediales‚ abstractione meses apoto-
mae, illic priores, hic posteriores cognominatae. ’

Hic conjungere non licet effabilem cum mese: sunt enim tales duae sim-
pliciter incommensurabiles, de quo genere jam in sequenti agendum est.

XXIII. Propositio. Restant igitur plane inter se incommensurabiles.
Ex iis vero aliquae bigae requisitos effectus praestare non possunt, ut sunt
binae mesae, item una mese cum una effabili.

Illae quidem propter bigae ignobilitatem, istae vero propter suas discrepantes
naturas. Vide X. 71. 108. 109. Eucl. Nulla igitur species compositionis hinc potest
arcessi, restantque nobis ignobilioremantum, exclusis et effabilibus et mesis.

XXIV. Propositio. Ex biga vero prima talium plane incommensura-
bilium‚ sc. quae sunt in praemissa XVII. scibiles gradu quinto, componendo
abstrahendove rursum nascitur effabilis3 suntque necessario binominis et apo-
tome, vide X. 112. 113. 114. Euclidis. Ut si et summa quadratorum binomi-
nis et apotomes, et commune rectangulum illis est effabile, oportet nomina
singula unius nominibus singulis alterius esse commensurabilia, quod non fit
in omnibus binominibus et apotomis.

