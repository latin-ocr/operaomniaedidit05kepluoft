18 . Prooemium

Keplerus ipsum (Fluddium) obscuris rerum aenigmatibus delectari dicat, qui
res ipsas obscuritate involutas in lucem intellectus proferre studeat, contra
quae Fluddius literas a Germanis et Gallis missas, quibus studia sua laudentur,

profert. Mathematicorum, pergit, vulgarium est, circa umbras quantitativas versari,
chymici et Hermetici veram corporum naturalium medullam amplectuntur, unde transit

ad laudationem chemiae, cui fundamenta naturae sint patefacta. Crocitent et
blaterent vulgares mathematici de profunda sua naturae cognitione, per effectum tamen
homines sunt cognoscendi3 chymicorum est, occulta manifestare naturamque corporibus
opacis submersam extrahere lumenque abditam e tenebrarum carcere liberare.

Aegrius etiam fert Fluddius Kepleri crimen, quod ea, quae a veteribus
desumserit, confusa et incorrecta usurpet, quum Keplerus naturali ordine se

procedere dicat. Pro meris ventis, inquit Fluddius, ventoque ab invidia canina orto
haec ejus dicta accipimus. Me condemnat, sed rationem veritatis in lege sua ignorat3
se laudat, et vice versa alicujus laudis testimonium non invenio. Proportiones meas
musicas verbis confusis depravare videtur et tamen nemo mortalium Justitia ductus
ullam proportionum in templo meo expressarum culpam invenire potest. Quare haec
sunt verba inania vocesque absurdae. Nec quidem verus is musicus esse potest, qui
tanto antipathiae vitio laborat. Ut Keplerum refellat, Fluddius Harmoniam suam

cum Kepleri Harmonia comparat, id maxime crimini Keplero vertens, quod

Copernici sententiam sit amplexus et hunc finem facit dicendi: ex quibus sapienti
videre lice-t, quam longe absint hae inventiones authoris a veris philosophiae funda·
mentis, quae ipse tanto conamine ordineque tam exacto naturae sequi se pollicetur.
Atque ita videmus, minimum inter nos esse consensum, quippe quod ipse veris philo·
sophorum principiis abutitur et in sensum alienum ea vertit, ego me quam exactissime
ad philosophorum dicta et sacrarum literarum testimonia adstringo.

Plura de hac responsione Fluddii quibusque armis adversus Keplerum
usus sit, afferre supersedemus, eo magis quod Keplerus ipse in „Apologia“
sua multa ab illo ipso dicta retractat. Hanc Apologiam Keplerus Frankofurti
1622, pari qua Harmoniam forma, imprimendam curavit, in eaque Fluddii
objurgationes Harmoniae suae factas ex ordine examinat. (In literis ad
Berneggerum datis [21. Aug. 1621] haec illi nunciat Keplerus: Tampachius recudit
Mysterium cum notis meis. Respondi D. de Fluctibus ineptissimo libro;
poenitet operae, sed promisi Tampachio; nescio an hoc responsum sit pro-
diturum jam). Nos Apologiam hanc adjunximus Harmoniae Ptolomaei a Keplero
versae, neque aliud de illa quid dicamus habemus, nIsi titulos a Keplero singulis
, partibus inscriptos: „ad analysin I, ad analysin II. etc. desumtos esse titulis
a Fluddio suis 26 particulis inscriptis, ad quos accedit apud Fluddium
numerus 27, inscriptus: „examen, numeri 27 seu ternarii cubi locum explens“,
in qua particula suam Harmoniam cum Kepleri comparat.

Kepleri Apologiam brevi post secutum est responsum Fluddii‚ quod
supra paucis memoravimus. In fine vol. IV., quod illic nominavimus,
fol. 287—331. continuis pagellis, sed novo titulo 1100 responsum legeris.
Inscriptum est: Monochordium mundi symphoniacum seu replicatio Roberti Flud,
alias de Fluctibus, armigeri et in medicina doctoris Oxoniensis ad Apologiam viri
clarissimi et in mathesi peritissimi J. Kepleri, adversus demonstrationem suam analy-
ticam nuperrime editam, in qua Robertus validioribus Joannis objectionibus, Harmoniae
suae legi repugnantibus, comiter respondere aggreditur. Francos. 1623. Ex hoc
responso elucet, Keplerum Apologiam suam ad Fluddium, privatis literis
additis, sub finem anni 1621 misisse (finem facit his verbis: Vale. Cal.
Aug. 1621.)‚ anni igitur numerum 1622, huic Apologiae inscriptum, esse

praesumtum, siquidem in responso Fluddii‚ qui typis id expressit„ uon peccaverit

