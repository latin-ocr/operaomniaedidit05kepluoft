620 In stereometriam ‘nouorum Appendix.

Aa Caput 111.

Rursum divido quaestionem. Primum quod seientiam ipsam attinet communi-
cationis inter se ponderum mensurarumque omnium ‚ sive aliqua inaequalitas intro-
ducatur sive omittatur, omnipo judico ‚ rem esse et pulcherrimam et utilissimam et
maxime facientem ad perpetuitatem, si corpus vel pondere vel loci spatio mensuran-
dum redigatur in cubum, planities mensuranda in quadratum, hujusque cubi et
quadrati latus ad quantitatem mensurae tantum longae comparetur, exstetque publice
apud omnes haee scientia. Secundo, si vero consultum videatur, attentare aliquam
aequationem tam mensurarum quam progressionum, sive continuarum, sive quae per-
maneant incontinuae‚ illamque aequationem vel publice imperare universis, vel pri-
vatim inter universorum magistratuum arcana recipere, omni modo annitendum
existimo, ut tam praeclarum opus incipiatur ab hoc solidissimo fundamento connexionis
quatuor generum mensurarum-et si qua deprehenditur irrationalitas, manus ei adm0÷
veantur, ut ad effabilem et talem proportionem redigantur, ubi de ratione nihil uspiam
fiat reliquum. Terti03 ut vero idem cubus sit as ponderum et locorum, idem quadra-
tum as planitierum, cujus cubi latus, est as mecometricus: pulchrum quidem et
exoptabile puto, impossibile vero impetratu a vulgo hodierno, nec sane admodum
utile. Nam etsi quidem in libris hodie magna est diversitas, nuspiam tamen duorum
locorum librae in proportione dupla inveniuntur, omnes omnium locorum in minori
quam dupla. Jam vero libra vulgo est as vel ponderum unitas.

Accipe nunc assem mecometricum, puta vel ulnam vel pedem, ulnarum diver-
sitas est magna, pedis vero, qui minor est omnibus ulnis, diversitas minor3 utriusque
tamen, si in cubum redigantur, immanis proportio ad latus cubi aquei, libram pendentis.
Sive igitur libram immaniter augeaS, sive pedem aut ulnam adeo minuaS, sive etiam
vocem pedis (quod in posteriori casu necessarium} repudies penitus, aut assis digni-
tatem in minus aliquod genus longitudinis transferas, utique inextricabilis confusio.
Itaque satius duco, paucos, qui sunt a calculo, plusculum insumere laborisineruenda
proportione laterum, dummodo illa, uti dictum, sit effabilis, quam universos, quisunt
potiori parte hebetes et stupidi, 111 tam perplexos labyrinthos desuescendae nomen-
claturae, usu confirmatissimae, conjici. Parum etiam utile dicos unum esse latus
omnium assium, ob hanc causam, quod statim atque ab asse discedimus seu ad partes
seu ad numeros assium, deserimur ab aequali incremento vel decremento laterum,
cum cubi sint in tripla, quadrata in dupla proportione laterum.

Quarto dc aqua fontana dicam aliquid tantum monendi causa, quantum ex aliis
audivi. Aiunt enim, qui artem distillat-oriam tractant, valde inaequales esse 111 pondere
et crassitudine fontanas. Et videtur aliquid etiam haesurum parietibus, quod ratio-
nemin minimo turbet. Est et exigui ponderis. Etsi igitur facile parabilis est et
cuivis obvia, et huic usui accommoda, ubi liquor requiritur: considerandum tamen
relinquo, praestetne uti auro optimo et purissimo? Hoc enim etsi subinde amplius
depurari potest, id tamen, quod denique detrahitur, ob exilitatem et pene aequale
auri argentique pondus, rationem nihil turbat. Nec mihi quis objiciat caritatem, magi-

stratus enim est, qui ista deliberat; cui facile, 100 auri pondo colligere ad hune ⁴

usum. Aurum enim nec hoc usu nec deputatione deperditur. Sin autem superent
difficultates, quaerendum a metallariis, an aliqua in plumbo aut argento vivo ponderis
constantia perpetua per omnia loca et tempora? At non ita eligor metalla dura, iat
plane rejiciam humorem: censeo enim, sine humore per metalla dura operari, esse
rem difficillimam. Humorem admitto in vas rectangulum, ut metallum frustulatim
injici possit, donec humor ad tantam surgat altitudinem, quantae amplitudinis me·-
tallum cupimus ponderare. Nam de auro aquas sorbente dicunt esse , captiosam
fabulam.

