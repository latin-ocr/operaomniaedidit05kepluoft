134 De Proportionibus

inscibiles (eo sensu, qui libro primo explicatus est), manserunt igitur soris
extra mentem opificis aeterni, nec ullatenus ad archetypum concurrerunt.
Sed de his jam plura, ubi doctrinam hanc ipsam per sua capita tradiderimus,
quam incipiamus cum Deo, de cantu quidem ubique sermonem habentes, id
est de intervallis harmonicis non abstractis, sed cum sono concretis, mentis
vero eruditis auribus ubique abstracta a sonis intervalla subaudicmus, utpote
quae non tantum in sonis inque cantu humano, scd etiam in aliis rebus sono
carentibus suam pariunt gratiam, ut quarto et quinto libris audiemus.

Capita Libri ΠΙ.

Caput Ι. Ortus consonantiarum ex causis suis propriis.

II. De septem chordae sectionibus harmonicis totidemque formis consonan-

tiarum minorum.

III. De medietatibus harmonicis, et trinitate consonantiae.

IV. Ortus et denominatio intervallorum usualium seu concinnorum.

V. Sectio et denominatio consonantiarum per sua intervalla usualia.

VI. De cantus generibus, duro et molli.

VII. Propertio omnium octo sonorum usualium unius diapason.
VIII. Abscissio semitoniorum, et ordo minimorum intervallorum in diapason.

IX. De diagrammate, lineis, notis literisque sonorum indicibus3 de systemate,
clavibus et scala musica

X. De tetrachordis et syllabis ut, re, mi, fa, sol, la.
XI. De compositione systematum majorum.
XII. De consonantiis adulterinis, ex compositione ortis.
XIII. De cantu concinno simplici.
XIV. De modis seu tonis.
XV. Qui modi quibus serviant affectibus. ,
› XVI. De cantu figurato seu per harmoniam.

υυυυνυυ

&QUOQ-

CAPUT l.

tDe causis c onsonantiarum.

Definitio. Cum veteres usi sint his vocibus: Μονοφωνον, ἀντιφωνον ’
ὃμοφωνον, διαφωνον, συμφωνον, ἀσυμφωνοιν, nobis dissonum idem sonabit, quod,
ἀσυμφωνον, consonum idem quod ονμφωνον, cujus sunt differentiae: identicum,
quod pro ὁμοφωνῳ usurpabimus, et non identicum, quod pro διαφωνῳ. Et ’
identici eru-nt duae species: unisonum et identicum ex opposito. -

Definitio. In geometria differunt vocabula pars et partes. Pars enim
dicitur, cujus est totum secundum certam proportionem multiplex, puta duplum,
triplum, quadruplum3 partes vero, quando non solum et unicum totum, sed
aliqua totorum multitudo suerit illarum multiplex. Ut una septima dicitur
pars, quia totus circulus est septuplum hujus partis, at tres septimae dicuntur s
non pars sed partes, quia summa trium circulorum est septuplum hujus arcus.
Hic vero nos hac distinctione non utemur, sed partem dicemus tam unam,
quam alteram dictarum portionum, hoc est, omnis portio longitudine effabilis
dicetur nobis pars, cum hac tamen restrictione, si fuerit non major semicirculo.
Residuum vero illud dicetur, qu'od, ablata portione effabili a toto, remanet, non
minus existens semicirculo.

Valde necessaria est distinctio residui a parte, quia potest esse pars commu
eiusque residuum dissonum, ut videbimus.

