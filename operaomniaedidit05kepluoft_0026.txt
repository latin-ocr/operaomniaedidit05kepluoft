14 “ Prooemium

dicit Keplerus primum et fortissimum gradum, nro. 2. secundum gradum etc„
nro. 5¹. ultimum et imbecillimum gradum. Causae diversae efficacitatis hujus
sunt in natura figurarum, quibus hi aspectus nituntur, in libro L enarrata.
Caput VII. De natura sublunari facultatibusque animae inferioribus.
Ut posuerit naturam sublunarem, quae praesit elementia motus est Keplerus
sola et unica tempestatum observatione aspectuumque contemplatione, quibus
illae cientur: constantissimam experientiam testari, statum aeris commoveri, si
essent aspectus. His innixus Keplerus eo, quem initio praefationis diximus, modo
animam suam sublunarem constituit atque ita pergit: Specierum mathematicarum
illa, quae circulus dicitur, inest huic animae sicut humanae, non tantum ut idea
rerum externarum, sed etiam ut forma quaedam ipsius animae, et ut prom-
tuarium unicum omnis scientiae geometricae et arithmeticae. Facultas vitalis
in homine non tantum harmonias radiis. lucidis involutas secum habet, sed
etiam harmonias, sonorum speciebus incrustatas. Sonos haec facultas auribus
haurit, radios siderum sibi imaginatur et agnoscit sine discursu. Hinc anima
humana hoc habet, ut sub tempus aspectuum'praecipuos capiat impetus ad
negotia, quae sub manibus habet, peragenda, et maxima necessitudo intercedit
harmoniis radiosis cum ortu primo hominis et formatione hujus vitalis facul*-
tatis, quare animi qualitates eum planetarum qualitatibus consentiunt quam
plurimum. Ut hoc demonstret, se ipsum Keplerus exemplum proponit, et
hinc abit in mysteria astrologica, sibi partim certa partim dubia, et his finem
‚facitz „hoc disputavi hactenus hoc consilio, ut haec ex mea professione exque
intimo hujus operis harmonici penu depromta, necdum tacta philosophis
Graecis et recentioribus, supplementi loco adjicerem, ut studiosi metaphysicae
nostra haec veluti experimenta cum illorum ratiocinationibus conferant, quo
haec metaphysicae pars illustrior et locupletior omnibusque numeris absolutior
constitui possit“.
, Liber quintus agit de , harmonia motuum coelestium et ex antece-
dentibus causas regularium motuum corporum coelestium, cursuum formae,
excentricitatis eorum periodicorumque cursuum repetere studet. Primo et
secundo capite Keplerus, quae in prioribus libris de regularibus corporibus et
conjunctis rationibus harmonicis dicta erant, repetit. Capite tertio dicit, 'quam-
vis re vera Copernicana mundi ratio sola insequentibus commentationibus pro
fundamento subjici debeat, „at quia res apud vulgus studiosorum etiamnum
nova est et dogma auditu plerisque absurdissimum, Terram inter sidera ferri
circa Solem immobilem, sciant igitur, qui hujus sententiae insolentia offenduntur,
speculationes has harmonicas etiam in hypothesibus Braheanis locum habere,
propterea quod auctor ille cetera omnia, quae dispositionem corporum et con-
temperationem motuum attinent, cum Copernico habet communia, solum Terrae
motum annuum transfert in Solem, qui medium orbium planetariorum obtinet“.
Regularia corpora eodem modo, quo in Prodromo, planetarum cursibus
tanquam cavis globis inscribuntur eorumque ex numero conjicitur numerus
planetarum3 contra sententia rejicitur illic pronunciata, proportiones ipsissimas
intervallorum a Sole ex solis figuris· regularibus desumtas esse. Deinde leges
recensentur, a Keplero motibus planetarum in prioribus libris, maxime in libro
de motibus Martis statutae: l) „morae in partibus aequalibus eccentrici
observant proportionem suorum intervallorum a Sole; 2) diurni veri arcus
eccentricae orbitae unius babent inter se proportionem· eversam proportionis
intervallorum duorum a Sole; 3) orbita planetae est elliptica‚ et Sol, sons
motus, est in altero focorum huJus ellipsis3 4) planeta, absoluto totius cir-

