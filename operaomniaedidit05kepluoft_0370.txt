352 Ptolemaei Harmonia.

Nota IV. communissima quidem sunt, quae, ex utroque genere rerum desumta,
hic inter se comparandi res ipsas argumentum praebuerunt. simplicitas, aequalitas,
indifferentia; diapason cum simplicitate, aequalitate, indifferentia, facultates intellec—
tuales , propinquitas diapente ad diapason cum propinquitate sensitiva ad intellectua-
lem. Quid si negem dualitatem facultatis dicamque, animam eandem per sensus
quidem sentire res foris existentes, per alia quaedam interiora non ita conspicua,
velut organa, ut docent medici nonnulli, vel etiam per se ipsam sine corporis organis,
ιιι philosophi, intelligere? Quid opus est harmoniis ad dividendam animam, quae
una est essentia, si rerum illarum divisio satis causae illi praebet, cur sua dispertiatur
munia? Rerum enim quaedam intra intellectum sunt, extra singularia, quaedam foris
extra intellectum in singularibus, quae ut ipsae ab anima comprehendantur, per fores
sensuum debent ingredi specietenus· ut ita intelligens non altera sua manu, sed se
ipsa et intelligendo, hoc est percipiendo singularia, fiat sensitiva. Quid si negem
intellectui simplicitatem, aequalitatem, indifferentiam respectu sensitivae‘? An ideo
multiplex et omnino quintuplex haec, quia quinque habet organa, circa quae ver-
sans quinque efficit? Specimina sensitivae sensitivam multiplicant? Erit igitur et
intelligens· multiplex ea et distincta sortitur munia, quae finferius auctor ipse sep-
tena recenset, et variis speciebus ut objectis movetur; quaedam enim sunt recentes
vel a sensibus profectae, vel intus ab ipso animi cogitatu conformatae, quaedam ve·
tustae utriusque generis ex memoriae penu, reminiscentis conda proma, productae.
An non Aristoteles ipse dividit intellectum in agentem et patientem? Et si tanta
simplicitas intellectus, cur ea non comparatur cum uuisonis potius, quae intervallum
constituunt nullum, quam cum identisonis seu homophonis, quae maximum, quippe
diapason? Esset alia multo speciosior occasio mentis opera, comprehensionis, com—
parandi cum consonantiis. Nam comprehensio ipsa et motus quidem est et relatio,
terminos habens mentem comprehendentem et objectum comprehensum. Hic in men-
tali comprehensione, ut perfectissima et epistemonica, possemus intueri imaginem
unisoni, ubi termini penitus similes, ut cum se ipsam mens dicitur intueri3 in com-
prehensione definitionis eorum essentialis imago esset diapason. Nam ut hujus duo
soni velut ex opposito acuminis et gravitatis sunt identici, sic definitio rei et res ipsa
sunt velut opposita et tamen idem. Et quia diapason constat ex diapente et diates-
saron, definitio vero syllogismis congeritur et quasi proficiscitur, posset cum diapente
comparari major propositio, axioma universale scientificum, thesis, cum diatessaron
propositio minor, subsumtio, hypothesis, ιιι sicut in diapente minus est mixturae al·-
teritatis, quam ιιι diatessaron, sic in axiomate universali minus sit singularitatis (quae
scientiae adversatur) quam ιιι subsumto. Tunc concinna dissona essent propositiones
sensiles singulae singularium locis et temporibus circumscriptorum, quarum inductio
sic constituit firmatque propositiones syllogismorum, sicut intervallis concinnis mini-
mis consummantur consonantiae. Multa talia jucunde (at non demonstrative) possent
excogitari ex doctrina Aristotelica et scholasticorum post eum de mentis operationi-
bus, multo concinniora iis, quae hic dicuntur ab incerto, ut videtur, anctore.

Nota V. Diapason continetur chordis partium 2, 1; differentia seu excessus
ipsius 2 supra 1 est 1, aequalis terminorum alteri. Non sic diapente, inter 2, 3.
Nam excessus ipsius 3 supra 2 est 1. Non etiam diatessaron, inter 33 4, ubi rursum
excessus est 1. In diapente tamen excessus proximior est aequalitati, quam in dia-
tessaron. Nam illic 1 a termino 2 distat sola unitate, hic idem 1 a termino 3 distat
duabus unitatibus.

Nota VI. Nam quod rursum est insipidum comparationis argumentum, quod
habitus sensum, sensus mentem non necessario ponat, at mens sensum, sensus habi-
tum. et quod sic etiam diatessaron, ut minus, non ponat diapente, ut majus: genera-
lissimum quidem hoc est nec ad aliud utile, quam ut scias, nihil comparationi opponi
posse ex majoris et minoris consideratione, siquidem fundamentis aliis melioribus ni-
tatur. Ratio quidem sensum in humana gente ponit actu, diapason vero ponit dia-
pente sola potestate, positione ιιοιι harmonica, sed generali, quantitativa, sicat omnis
major quantitas ponit minorem.

