232 De Configurationibus Harmonicis.

tum turbat municipium suum sibique auctor est miseriaedeplorandae. Pri-
mum itaque accessit aspectibus planetarum imaginatio diuturna matris praeg-
nantis, cui socrus, avia mea, medicinae popularis a patre etiam exercitae stu-
diosa, erat admirationi3 accessit secundo, quod vir natus sum non femina,
quod sexus discrimen frustra quaerunt astrologi in coelo; tertio corporis tem-
peraturam a matre traho, studiis magis aptam, quam aliis vitae generibus3
quarto res erat parentibus non ampla, gleba sc. aberat, cui adnascerer ad-
haeresceremque3 quinto aderant scholae, ,aderant exempla liberalitatis magi-
stratuum in pueros studiis aptos.

Hic intersere, rursum ex genesi, planetarum discrimina in qualitatibus.
Nam si anima lux quaedam est, discernet etiam Martis ruborem a Jovis
candore Saturnique livore3 itaque fatendum est, magnum auxilium ex Marte,
non tantum ut prius ad industriam, sed etiam ad acrimoniam ingenii, quae
consistit in vi ignea, videasque praecipuos philosophiae naturalis et medicinae.
peritos sub aspectus idoneos Martis cum Sole Mercurioque nasci3 quia nimi-
rum maJus requiritur acumen, major solertia ad eruenda naturae arcana, quam
ad reliqua vitae negotia studiaque iis deservientia. Largiar etiam amplius
aliquid, ex Jove esse in coeli medium elevato, quod magis delector geometria
in physicis rebus expressa, quam abstracta illa et Saturni siccitatem prae se
ferente, magis inquam physica, quam geometria, et quod Luna gibba in clara
frontis Taurinae constellatione impleat animae phantasticam facultatem ima-
ginibus‚ quarum tamen multas naturae rerum consentaneas re ipsa expertus
sum, velut ex Procli paradigmatibus delapsas. ὓ) At si jam de eventu stu-
diorum meorum loquar, quid quaeso porro invenio in coelo, quod ad illum
vel leviter alludat? Philosophiae partes non contemnendas a me vel de novo
erutas, vel emendatas, vel plane perfectas esse, fatentur periti: at mea hic
sidera fuere non Mercurius orientalis in angulo septimae, in quadrato Martis,
sed Copernicus, sed Tycho Braneus, sine cujus observationum libris omnia,
quae nunc a me sunt in clarissima luce collocata, sepulta jacerent in tene-

bris3 non Saturnus dominus Mercurii, sed Caesares Augusti, Rudolphus et Δ

Matthias, Domini mei3 non planetarum hospitium, Capricornus Saturni, sed

Austria superior, Caesaris domus ejusdemque Procerum petenti mihi promta ⁴

liberalitas, exempli non usitati. Hic ille angulus est, non thematis occiduus,
sed Terrarum, in quem Imperatoris Domini mei concessu ex aula -nimium in-
quieta me recepi et in quo per hosce annos, jam ad oceasum vitae vergen-
tes, harmonica ista et quae alia sub manibus habeo enitor. Frustra ex the-
mate genethliaco causas quaeret astrologus inventarum a me anno 1596 pro-
portionum inter orbes coelestes, anno 1604 modi videndi, anno hoc 1618
causarum, ob quas cuilibet planetae contigit tanta eccentricitas, nec minor nee
maj0r3 annis intermediis demonstratae physicae coelestis modorumque, quibus
moventur planetae verorumque motuum ipsorum, denique fundamentorum ef-
ficaciae coelestis in haec inferiora, metaphysicorum; non influxerunt ista cum
charactere coeli in flammulam illam facultatis vitalis nuper incensae inque
actum productae, sed partim intus in penitissima animae essentia latebant,
secundum Platonicam doctrinam supra ex Proclo allegatam, partim alia via,
per oculos nimirum, introrsum recepta sunt3 sola et unica thematis geneth-
liaci opera fuit ista, quod et emunxit illos ingenii Judiciique igniculos et in,-

“) Stipem bic aliquam satyricis nostris. Nam, ut apparet, egestas ipsos premit, qui jocum meum
unum hujus similem ex libro de Stella Nova jam aliquoties intra 12 annorum curriculum ruminarunt.

ἒ

