60 Epistolae Kepleri aliorumque mutuae

tiendi aliquid novi impressorum tuorum operum, praesertim libros primos Harmonicorum,
haberes discipulum, qui tuis monumentis maxime vacaret horumque plurimis desiderium
accenderet; et cuicunque mandaveris persolvendum esse, quod debuero, omnes sumtus con-
tinuo reddentur. Sed mihi videor nimis prolixus fuisse et sortasse nimis appetens. Parce,
obsecro, amanti. Ardor enim mei erga Te animi ulterius me rapuit, quam cum scribere
coepi opinabar. Si vis scire quinam ego sim, J'ube me aliquid magni tua causa obire: mox
ab effectibus conditionem agnosces qualitatesque meaS. Venetiis xm. Gal. Febr 1619.

His literis supervenerunt aliae Blanchi literae (d. Cal. Febn), in quibus petit, ut libri
Kepleri sibi mittantur per mercatorem Andr. Super.

Kepleri responsio magna ex parte astrologica, delicias Blancbi, tractat et ad Harmo-

niam suam his transit: Ptolemaei Harmonica cum Aristoxenis habeo, impressa Ve-
netiis apud Vincentium Valgrisium a. 1562, interprete Ant. Gogavino. Interpreta-
tionem ex manuscripto Graeco novam ipse addo, minus forte Latinam, sed ma-
gis, ut spero, conspicuam3 intellige hoc de parte libri ΙΙΙ., quam operi meo
subjungo. Quodsi quae indicavi loca operis censuram non metuere debent, jam
abs te judicata ratio est, qua cum hoc opus, tum Ephemeridas Venetias,
quanto censes numero, mittam. Nam illius mercatoris Super (Schoper Ger-
manice), cujus in posterioribus meministi, patronus seu principalis Johannes
Sec habitat Welsae oppido nobis vicin03 quem Schoperum si jubeas scribere
patrono suo, ut is mihi spondeat pro pretio librorum, ei ego libros tradam,
quos mittet Venetias‚ linteorum voluminibus, quibuscum negotiatur, in eas-
dem sarcinas compactos. Video vos exprobrare mihi promissa saepe diu ir-
rita: itaque exemplum mitto eorum, quae hucusque in Harmonicis a libro
III. sunt excusa. Nam cum ad Rhenum excudere statuissem opus, dimise—
ram duos primos libros a me, qui Jam‚ postquam institutum mutavi, ad me
remissi sunt, initio jam facto a libro 111. Quae igitur ex multiplici tua doc-
trina de quaestione illa mixta candide et more mihi usitato mecum commu-
nicasti, bonam mihi spem praebent: nec enim eousque sum provectus, sed
irrito magis theologos quosdam in Germania (non sane praecipuos, sed ple- -
bejos plerumque), qui, nulla dignitatis officii habita ratione, prognostica scri—
bunt et Calendaria ineptissima ct geneses> superstitiosas. Videbis‘et, si quod
periculum et quid censores possint opponere, particularissime rescribas, vehe-
menter oro. De motu Terrae major difficultas, cum videam, censuram edi-
tam et publicatam etiam a te ipso perhiberi, quem nihil horum latere potest.
Atqui secus ego credideram, adhuc illam in deliberatione esse necdum Summi
Pontificis auctoritate roboratam. Itaque suppeditavit haec meorum librorum
per Italiam calamitas occasionem lusui ingenii: quid si advocatum agerem
Copernici ad censores, advocatum etiam ejus discipulorum non meum qui-
dem aut Germanorum, qui Romanam ecclesiam non sequuntur, sed Italorum,
qui alii Romanae subsunt; quid si exceptione utar non actione, non scilicet
criminer injustam vel impertinentem censuram naturalium a theologis, nec
dicam non satis ipsis esse cognitam causam, quasi sua negligentia (etsi mea
commentaria de Martis motibus legi prius potuissent et certe perpendi de-
buissent aut saltem eorum sententia de possibilitate vel impossibilitate ex-
spectari, quibus negotium datum emendandi Copernicum eoque et illa mea
Commentaria; excerebrandi scilicet ademto motu Terrae), sed hoc dicam:
nondum liquere potuisse nobis ipsis, nunc demum nova inveniri, quae etiam
sint consideranda? En lusum ipsum, si spem facis restitutionis, subjungam
tale quid in calce libri, aut epistolam seorsim imprimam, sin inconsultum
putas. Hactenus igitur lusum esto: exeat igitur dissimulata censura, velut
ignaro ejus auctore. Jam autem facile tibi erit, audita unius bibliopolae sen-
tentia scribere, quot exemplaria Venetias mittenda sint. Verum oritur nova

