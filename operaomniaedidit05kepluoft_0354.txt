336 ι Ptolemaei Harmonicorum

illo suo subJecto definiatur, neque subjectum ab harmonia essentialiter informetur,
sed tantum accidentaliter. Ego igitur capite 1. libri mei IV. ostendi, harmonias esse
proportiones, proportiones vero esse mentis comparationes, et sic ,ens rationis: itaque
harmonias ut harmoniae in anima comparante inesse, sic ut anima sublata harmonia
pereat. Ostendi amplius, cum proportio sit in praedicamento relationis, duos igitur
requiri terminos ad quamlibet harmoniam, qui vel sunt res sensiles, quibus continetur
harmonia sensilis, vel mentales, quibus intellectualis et archetypica harmonia reprae-
sentatur. Capite 2. respexi magis ad voces vis seu f acultas, enarrans, quaenam
et quot sint facultates animae agendi vel patiendi secundum harmonias. Denique ca-
pite 3. quaesivi, quibus in rebus expressae sint totius universi harmoniae seu quan-
titates aptae ad constituendos terminos propositionum harmonicarum.v

Postquam igitur libro meo IV. in hunc modum ad quaestionem a Ptolemaeo
propositam ex propria mei animi sententia respondi, nimirum et quid sit utrumque,
tam proportio harmonica, quam facultas harmonica, et quaenam res esse possint al-
terutrius participes: jam etiam Ptolemaei resolutiones examinabo, in quibus aliqua
inveniuntur meis responsionibus consentanea, non pauca ab iis diversa, quae vel ex-
plicatione vel correctione indigent, vel etiam, ut veritati adversantia, redargui debent.

Nota 11. Quod vim attinet vocabulorum, vox natura harmonica seu facul-
tas harmonica magis inclinat ad efficientem harmoniarum, et vox to ἡρμοσμενον
magis ad subjectum harmonicis proportionibus exornatum. Utraque vero, tam facultas
harmonica quam subjectum aliquod harmonice contemperatum, plura complectitur,
quam meras harmonias, scilicet etiam alia intervalla ab harmoniis dependentia, quae
generaliori voce concinna dicuntur. Hoc igitur dicit Ptolemaeus. omnia non tantum
consona, sed etiam concinna, quibus constat musicus cantus, habere suas certas pro-
portiones: ·atque id non tantum patere ex demonstratione deducta ex praesuppositis
probabilibus, sed etiam ex sectione canonica seu regulari monochordi et sic ex auditu.

Si enim chorda fuerit secta sicut vult demonstratio, tunc partes chordae sectae con-
sonare, judice auditu.

Nota III. Probabilis. supposita dicit illa, quod assumsit in primo libro,
illas chordas consonare, quae determinentur numeris, et primis speciebus proportionum
numeralium ‚ scilicet multiplici, superparticulari et superpartiente. At ego haec sup-
posita refutavi libro mei operis tertio, et contra protuli alia supposita probabilia, sci-
licet illas chordas, quae se habent ut partes circuli, per figuram demonstrabilem di-
visi. Quae igitur hic Ptolemaeus de sectionibus suis canonicis semiplenis affirmat,

eadem ego et multo rectius de mea septuplici sectione possum affirmare, quia mihi
instantia nulla potest afferri.

Consequens est autem, ut si quis ista consideraverit attente, statim is in
admirationem fuerit raptus, si cujusquam ex rebus pulcherrimis, ‚certe cum-
primis etiam hujus harmonicae facultatis: quippe quam deprehendit longe ra—
tionalissimam IV), invenientem et constituentem specierum propriarum diffe-
rentias quam accuratissime V): quo intellecto, veluti divini incensus amore
concupiscit intueri et lustrare genus illud rerum, sub qnod facultas ista refe-
ratur, et num qua sint alia in hoc universitatis ambitu cognitioni nostrae sub-
jecta, quibus illa connexa sit atque cognata VI).

Nota IV. Facultatem harmonicam ait rationalissimam3 Hic mani-k
feste disputat de facultate animae-ut mirationem, inventionem dispositionemque seu z,
constitutionem tribuit. Sic tamen se comparat, ac si loqueretur de re aliqua per se ,ᾗ
subsistente, rationis compote, suspensa jam illa quaestione, sitne illa idem quod anima, ⁰·
an aliud aliquid praeter animam et ratione rem ab ea distinctam. Et nos cap. 2. et ’
7. libri IV. et in epilogo libri V. diximus, illam esse et ipsas animas humanas , et
animam aliam praeter humanas, sublunari mundo praefectam et animam toti mundo >
praefectam, cujus in Sole sedes, ut est humanae animae in corde, et denique D eum '
ι p s u m.

