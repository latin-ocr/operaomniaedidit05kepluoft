332 ρ , Appendix

simplicia, quae mihi sunt concinna minima dissona, tonus maj0r, minor, semi-
tonium, diesis3 alia vult esse ex his composita, quae ego consonantias ap-
pello. Atqui sententiam hanc veterum, quod consonantiae componantur ex
intervallis minoribus tanquam natura prioribus, ego refutavi expresse capite 4.
mei libri ΙΙΙ, ostenso, quod minora e contrario oriantur ex consonis sese
maj0ribus. (VI.) Tertio libro explicat systema seu scalam musicam, quae prae-
cipua pars est mei libri ΙΙΙ. a cap. 4. usque ad 9. ,Reliqui quatuor aucto-
ris libri praxin habent, quam ego ne attingo quidem. Nam in IV: de men-
sura tactus ejusque modis variis et valore notarum per eos praecipit, de quo
ego paucula lib. ΙΙΙ. cap. 15. et lib. IV. cap. 3. (VH.) In V. habet prae-
cepta compositoria cantus figurati, quam artem ego non profiteor. In VI.
excurrit etiam ad varia instrumenta musica, de quibus ego ne cogitavi qui-
dem. In VII. denique novum instrumentum ipse aperit. (VIII.) In his igitur
4 postremis ille sic a me differt, ut practicus a theoretico, nam pro eo, quod
ipse docet componere melos plurium vocum, ego demonstrationes mathemati-
cas concinno plerorumque, quae naturaliter insunt in cantu tam chorali qnam
figurato. (IX.) Propterea etiam in ipsius opere plurimae sunt picturae3 in meo
diagrammata mathematica literis instructa. (X.) Videas etiam, ipsum pluri-
mum delectari rerum aenigmatibus tenebrosis, cum ego res ipsas obscuritate
involutas in lucem intellectus proferre nitar. Illud quidem familiare est chy-
micis, hermeticis, Paracelsistis, hoc proprium habent mathematici. (XI.)
Adeoque etiam libris II. ct III, ubi eandem mecum tractat materiam,
hoc discriminis‘est inter nos, quod quae ipse transsumit a veteribus, ego e
rerum natura eruo et ab ipsis fundamentis constitu03 ipse, quae accepit, ea
confusa (propter variantes tradentium sententias) et incorrecta usurpat, ego
naturali ordine procedo, ut omnia secundum leges naturae sint emendata et
confusio vitetur, adeoque ne quidem ad veterum placita applico constituta,
nisi ubi confusio nulla sequitur. (XII.) Ita, ubi ego veteres expresse refuto

de causis concordantiarum disserentes, ibi ille veteres citra dubitationis aleam ’ ’

sequitur, de causis verioribus ne cogitat quidem. (XIII.) Uno verbo, in disei-
plina harmonica alter musicum agit vocalem et instrumentalem, alter philo-
sophum et mathematicum.

Jam ad alterum auctoris locum transeamus, ubi musicam ille in mun-
dum introducit. Hic vero immane quantum inter nos discrimen est. Primum
quas ille harmonias docere intendit, eae sunt meri symbolismi, de quibus '
idem dico, quod de symbolismis Ptolemaei, poeticos potius esse> aut orato-
rios, quam philosophicos aut mathematicos. (XIV.) Haec anima estgtotius illius
operis, ut vel ex titulo patet Macrocosmi et Microcosmi. Nam intorno altero* i
demonstrare procul dubio intendet nobile illud thema, totius mundi magni
omniumque ejus partium ideas reperiri in homine. Haec eadem anima est
et primi tomi, quia totum mundum distribuit in tres regiones, ubi secundum
celebratissimum illud Hermetis axioma supera similia seu analoga facit in-
feris. Haec vero analogia ut per omnia succedat, saepe crinibus—trahenda
sunt, quae utrinque comparantur. (XV) Mea de analogiis sententia ex digres-
sione in calce mei libri ΠΙ. patet3 nimirum etsi analogia proportionum in
geometricis formale quid est, respectu ipsius materiae quantitativae indefinitae
et indeterminatae, tamen respectu proportionum harmonicarum materialis po-
tius affectio potest haberi, quia cum harmonicae proportiones certam quan-
titatem definiant, analogiae contra se ipsis in infinitum excurrere sunt aptae
et sic materialem infinitatis affectionem supponunt.

