138 De Proportionibus

facere potuisse, cum profundissimae indaginis philosophus sit, nisi quod veri-
simile, difficultate perquirendae causae cohibitum fuisse, quo minus quantum
vellet penetraret, satiusque putavisse, aliquid prodere, quarn penitus tacere,
quod turpe philosopho esse dictitant. Nam quae quaeso proportio -titillatio-
nis audituS, rei corporeae, ad incredibilem illam voluptatem, quam ex har-
monicis consonantiis intus in animo penitissime percipimus? Nonne, si qua
voluptas est ex titillatione, de ea voluptate primas tenet membrum, quod
titillationem sustinet? Sic enim definiendus mihi visus est sensus omnis in
Dioptricis (ΙΙ. p. 539), quod ea demum sit absoluta sensio, voluptatem aut
dolorem pariens, cum species membri sensioni destinati, ut id est affectum ab
externa re, venit introrsum ad sensus communis tribunal commeatu spirituum.
Jam vero in auditione consonantium vocum vel sonorum quae quaeso partes
voluptatis in auribus haerent? Nonne dolemus interdum ab auribus, dum
inhiamus huic auditioni, et manum opponimus clangoribus nimiis, nihilo tamen
minus pergimus ad percipiendas consonantias et cor nobis subsultet? Adde
quod haec ratio a motu deducta potissima est in unisono, suavitas vero non
praecipua in unisono, sed in aliis consonantiis earumque compositione. Multa
possent afferri ad destruendam hanc allatam rationem suavitatis ex consonan-
tiis, quae mitto in praesens curiosius conscribere3 illud unicum inculco, quod,
jam supra tactum a me, possit esse loco omnium, quod opera motusque cor-
porum, aemuli proportionum barmonicarum, ab animae ‚mentisque partibus
stent, iis causam assignantes, cur consonantiae delectent. Nec abhorret auc·
toritas veterum, qui animam nunc motum, nunc harmoniam definientes, non
tam absurde locuti sunt, quam inepte excepti, cum in rebus difficilibus my-
stici plerumque sensus lateant, sub verborum cortices reconditi. Timaei qui-
dem Locrensis philosophia, quomodo composita sit anima ex proportionibus
harmonicis, de qua in praeambulo, refutata est ab Aristotele in eo sensu, ut
sonant verba3 non ausim tamen affirmare, nihil in iis pagellis latere, nisi
quod sonant verba, imo negaturum puto neminem,·quin is auctor hoc ad mi-
nimum teneat, quod hie astruo, mentem esse animumque humanum, cujus seu
judicio seu instinctu sensus auditus proportiones suaves, hoc est consonas, ab
insuavibus et dissonis discernat, quippe qui hoc diligenter expendit, propor-
tiones esse rationis entia, ratione sola non sensu perceptibilia, et proportiones
ceu formam a re proportionata ceu materia distinguere, mentis opus esse..

Cum autem duas figurarum regularium proprietates explicaverimus: de·
monstrabilitatem scientificam laterum in singulis et congruentiam inter se to-
tarum junctarum, non ejusdem plane latitudinis utramque, de demonstratione
quidem axiomata nostra sonant potissimum, quia haec magis familiaris est
proportionibus motuum, ex quibus etiam soni existunt. Nam congruentia inest
figuris, ut totae sunt, motus vero (quibus accidunt proportiones harmonicae)
figurae, a qua derivantur, latera in rectum extendunt (cum plerique omnes
ut rectilinei considerentur) et sic figuram suam, ut serpentes matrem, perimunt
et destruunt. Figura in quantum congrua, circulum integrum distinguit in
partes, proportiones harmonicae circulum distinctum in rectum extendunt,
distinctionis a figura factae actum delent. Sic consonantiae cum figuris de·-
monstrabilibus in infinitum excurrunt, figurae congruae nurnero duodenario
finiuntur. Denique distinctionem circuli quaelibet figura facit unicam, at par-
tes in circulo constitutae duas semper faciunt cum toto consonantias.

Etsi vero potior in hoc tertio libro ratio erit demonstrationis scientificae
laterum, quam congruentiae figurarum totarum ‚ haec tamen propter magnam

