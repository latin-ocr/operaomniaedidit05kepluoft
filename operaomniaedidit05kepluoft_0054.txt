42 Epistolae Kepleri aliorumque mutuae

te hoc agere, ut editionis seu bene adornatae laudem seur male culpam ex
parte in me recipiam. Quo supposito, jam illud quoque sequitur, si maxime
librorum sarcinam misero, me fortasse brevi illam recepturum. Petieras lite-
ris prioribus meum de versione judicium. Hujus postulati M. Tuam ex parte
compotem facere visum est duabus primis paginis transmissis, in quibus Por-
phyrii sensus videtur meis emendationibus bene et clare expressus3 antiquam
vero versionem, quam transmiseras, facile ex literis agnosces. Judicabis igi-
tur, num existimes, necessarias fore hujusmodi emendationes per totum opus,
Graecas paginas mihi quodammodo religio fuit excerpere, quae pertinerent ad
collationem versionum. Addidi notas unam atque alteram, ex quibus hoc Te
volo colligere, illas initium quoddam esse commentatiunculam ad commen-
taria Porphyrii aeque atque Ptolemaei, quarum scopum hunc esse par est, ut
post mutatam musices faciem intelligi a nostris hominibus possint, quae a
veteribus, nondum nata moderna musica, hic scripta sunt.

Qua in re egregiam operam praestari posse‘puto a Setho Calvisio, can-
tore Lipsiensi, qui, ex quo penultimas Tuas accepi, scripsit ad me ultro, se-
cutus occasionem in libello meo de Stella praebitam, ubi harmonica obiter
trado. Edidit ille commentatiunculas aliquot perbellas ad hanc rem spec-
tantes, etsi fatetur in literis, se veterum terminos non omnes intelligere. Ta-
les tamen judico ejus libellos, ut mathematico, qui non sit ex professo mu-
sicus, vice scientiae musicalis hodiernae esse possint, quantum ea opus est
ad explicandos et comparandos veterum de harmonia libros.

Quod ordinem attinet editionis, fere in sententia maneo, Ptolemaei Har-
monica cum Porphyrii commentariis graeco-latine sic exprimenda, ut facies
respondeant, appositis pauculis huJusmodi notis, ad comparationem pristinae
et modernae musicae facientibus, ad marginem vel ad calcem, quousque Por-
phyrius commentatur, hac cautione, ¹ut ubi Porphyrius abbreviat textum verbis
και, τα ἑξης, ibi integer ponatur Ptplemaei textus, usque ad loci sequentis
initium a Porphyrio factum. Comparari potest versio Gogavini cum scripto
in Ptolemaei textu. Ubi desinit commentari Porphyrius (nisi forte alicubi
totum Porphyrii commentum inveniatur), equidem expediret, notas latinas ad
Ptolemaei textum esse copiosiores, et fortassis ei, qui Porphyrii commentaria
continuata hactenus diligenter perpendit, non futurum est difficile dicere in
sequentibus ea, quae sunt consentanea Porphyrianis praecedentibus, Absoluto

toto Ptolemaeo, poterit subjungi commentum Barlaami monachi in tria ultima ·

capita, cujus versionem totam hic transmitto. In Graeco folia sunt 17. Ce-
tera, ut prioribus scripsi, quae codex ille habet, ad Harmonica non spectant.
Et quia Barlaam ibi desinit, ubi maxime coeperat dicere: „videbo, si possim
illum defectum supplere“: mirabili quippe fato, priusquam vidissem Ptole-
maeum, uti scripsi ante multos annos, omnem propemodum Ptolemaei Har-
monicorum summam complexus sum instituta scriptione de Harmonice mundi,
divisa in libellos 5, quorum primo causae harmoniarum in geometria quae-
runtur, secundo definitio traditur rationum harmonicarum in abstracte, tertio
ostenditur rationum harmonicarum effectus in vocibus, quae materia cst lib. H.
et Ι. Ptolemaei. Quarto libello ostenditur rationum harmonicarum effectus
in operatione siderum, quae materia a Ptolemaeo traditur lib. III, 1—13.
Quinto libello ostendo rationum harmonicarum applicationes ad motus siderum.
Atque hanc materiam Ptolemaeus, interprete Barlaamo, tradere voluit cap.
14, 15, quia capitis 14. inscriptio promittit comparationem chordarum perfecti
systematis stabilium cum sphaeris mundi, cap. 15. vero promittit comparatio-

