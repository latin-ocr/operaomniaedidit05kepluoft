258 De Configurationibus Harmonicis.

mulationem exsereret. Totum hoc negotium, inquam, simile est memoriae
animalium. Nam hominis semel visi speciem animo circumgesto‚ nec tamen,
eum praesentem semper habeo cogitationibus3 at ubi rursum apparuerit ille
aut similis aliquis, hic jam de novo elicitur et in actu cogitandi constituitur
species illa pristina per reminiscentiam. Etsi nobilior in hoc est hominis me-
moria, quod rei memoratae non tantum ab occursu forinseco admoneor, sed
etiam me ipsum·quoties·volo admoneo: quia nimirum discurrendi facultas ad-
est homini, quae deest huic animae. ,Verum haec in contemplatione animae
humanae erunt evidentiora. ,

Nunc una difficultas, supra etiam tacta, sed leviter, est dissolvenda, de
modo et mediis receptionis. Nam quod nos homines sensilium species in—
trorsum‘in animam recipimus, res videtur expedita et plana3 sunt enim in
propatulo foramina pupillarum, per quas ingrediuntur, est oculus, speciei sor-
mator, est crystallinus humor, penicilli radiosi temperator, est retisormis op-
tici nervi tunica, picturae rerum exteriorum exceptrix. Nihil tale apparet in
corpore Telluris, nullus hic oculus, quo anima Terrae videat radiationes pla-
netarum eorumque angulos: quomodo igitur lucem sentiet sine‚visione, quo-
modo percipiet aut excipiet angulos sine instrumento}> Difficultas est aliqua,
fateor, at si penitius rem intucaris, communis illa est et hic et illic. Adi
meae Optices Astr. partis pag. 169 <11.232.>‚ videbis antiquam querelam
etiam de visu humano. Nam etsi loco illo modum videndi a me tandem
post tot frustraneos aliorum conatus solidissime demonstratum fatentur dili-
gentiores optici et medici anatomici (quanquam Fr. Aquilonius‚ cujus magnum
opus Opticorum ante 4 annos prodiit, librum meum non vidit eoque in anti-
quo errore circa modum visionis novam sane quam pulchram irrito struxit
pergulam): tamen ille videndi modus non ultra retisormem tunicam sese por-
rigit, qua perspicui sunt humores oculi; superest adhuc quaestio, necdum a
physicis, ad quos provocavi, discussa, quomodo pictura rei videndae, a me
formata in retiformi tunica, inde porro per opaca corporis introrsum recipiatur
ad animae penetralia? anne foras anima progrediatur in eJus occursum? et
quae his adhaerent. Atque ego, ut ingenue fatear, plus in visione haereo,
quam in hac perceptione anguli radiorum, de qua videor mihi balbutire ali- -
quid non inepte posse, cum in illa omnino sim mutus. Possem quidem salva ·
rerum summa subterfugere speculationis laborem, et quaerenti, quibus oculis ’
anima Terrae videat radios siderum, respondere: iisdem, quibus vidit militem =
cum laciniosis caligis, quus imaginem plantavit in lapide fissili. *Verum in·- ’
ertia mors est philosophiae, vivamus nos et exerceamur.

Primum anima puncti rationem sortita est actu (saltem ratione alligatio—
nis ad corpus suum), circuli figuram potestate3 quae cum sit energia, didit
sese ab illa sede puncti in circulum3 sive enim sentire debeat res externas,
illae sphaericum in modum sese circumstant, sive corpus regere, corpus quo-
que circumjectum habet, ipsa latet intus, radicata in puncto ejus certo, unde
exit per speciem sui in corpus reliquum. At qui exeat, nisi per lineas rec-
tas? hoc enim vere est exire, qui alium exeundi morem habeat, ipsa et lux
existens et flamma, quam a fontibus suis exeunt alia lumina, lineis sc. rectis?
Egreditur igitur versus exteriora corporis iisdem legibus, quibus circumstantia
firmamenti lumina versus illam in puncto residentem ingrediuntur. Cum au—
tem tota dimidii globi Terreni superficies omniaque adeo puncta superficiei
aeris, quo amictus est ille, ab uno et eodem planeta irradientur radiis infini-
tis, ex iis omnibus unus solus tendit versus punctum illud, quod est sedes ι

