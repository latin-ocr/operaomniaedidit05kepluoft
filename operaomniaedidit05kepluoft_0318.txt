300 De Motibus Planetarum Harmonicis.

pite 16. proprietates basso tribuit usus vindicatque natura, easdem quodam-
modo Saturnus et Jupiter obtin’ent in coelo, quas tenori, nos in Marte inve-
nimus, quas alto, eae insunt in Tellure et Venere, quas discanto‚ easdem
habet Mercurius, si non aequalitate intervallorum, at certe proportione. Ut-
cunque enim propriis ex causis capite sequenti deducantur cujusque planetae
eccentricitates et per eas propria cujusque motuum intervalla, illud tamen
inde resultat admirabile, nec scio an non Juxta procuratum nec mere necessi-
tatum temperamentum, quod 1) ut alto bassus opponitur, sic duo planetae
sunt, qui alti naturam habent, duo qui bassi, velut in quolibet genere cantus
utrinque unus, ceterarum singularum vocum singuli3 quodque 2) ut altus pene
supremus in angustiis est, necessariis et naturalibus de causis, lib. III. ex-
plicatis, sic pene intimi planetae, Terra et Venus, angustissima motuum ha-
bent intervalla, Tellus non multo plus semitonio, Venus ne diesin quidem3
3) et ut tenor liber est, modeste tamen incedit, sic Mars, uno Mercurio ex-
cepto, maximum intervallum, scilicet diapente, facere potest3 4) et ut bassus
harmonicos saltus facit, sic Saturnus et Jupiter intervalla obtinent harmonica
ipsique inter se a diapason usque ad diapente cpidiapason veniunt3 5) et ut
discamus liberrimus est, plus quam omnes reliqui, idemque et celerrimus, sic
etiam Mercurius plusquam diapason brevissimo reditu perambulare potest.
Sed sit hoc sane per accidens3 audiamus nunc eccentricitatum causas.

CAPUT lx.

Ortus eccentricitatum in planetis singulis ex procuratione
harmoniarum inter eorum motus.

Cum igitur videamus, harmonias universales omnium sex planetarum non
temere posse evenire, praesertim per extremitates motuum, quas vidimus omnes
concurrere ad universales harmonias, exceptis duabus, quae ad proximas uni-
versalibus concurrebant, cum multo minus temere possit accidere, ut omnia
loca systematis* octavae, constituta libro tertio per sectiones harmonicas, sig-
nentur extremitatibus motuum planetariorum, omnium vero minime, ut subti-
lissimum negotium distinctionis harmoniarum coelestium in duo genera, durum
et molle, casu proveniat, sine cura singulari opificis: sequitur igitur ut Crea-
tor, sapientiae omnis fons, approbator ordinis perpetuus, scaturigo geometriae
et harmonices aeterna et superessentialis, ut hic, inquam, coelestium Opisex
ipsissimus harmonicas proportiones, ortas ex figuris planis regularibus, adjun- ,
xerit ad solidas quinque figuras regulares exque utraque classe unum perfec-
tissimum archetypum coelorum conformaverit, in quo, sicut per solidas quinque
figuras, ideae relucerent orbium, quibus sex stellae vehuntur, sic etiam per .
planarum figurarum soboles, harmonias (libro tertio ex iis deductas), eccentri-
citatum in singulis orbibus mensurae ad motus corporum proportionandos con-
tinerentur, exque his duabus rebus contemperatio una fieret et majores orbium
proportiones minoribus eccentricitatum, ad harmonias procurandas necessaria-
rum, nonnihil concederent, et vicissim ex proportionibus harmonicis illae po—
tissimum planetis accommodarentur, quae cum solida quaque figura cogna-
tionem majorem haberent, qua id per harmonias fieri potuit3 eaque tandem
ratione et proportiones orbium et singulorum eccentricitates ex archetypo simul =

enascerentur, ex orbium vero amplitudine et mole corporum periodica tempora
singulorum resultarent.

