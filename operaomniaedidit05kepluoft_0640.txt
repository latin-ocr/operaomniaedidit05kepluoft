622 In stereometriam Doliorum Appendix.

In inventione Romanae mensurae idem procul dubio processus fuit observatus.
Alioqui si liberrimum fuit inventoris arbitrium, causa nulla fuit, cur librae potius 18
solidos pollices fontanae tribueret, quam 16 vel 12. Notabile interim et hoc, eandem
fuisse proportionem ponderis amphorae ad libram, quae librae ad drachmam. Sed
puto hanc aequalitatem ultro ortam, non quaesitam. Cum enim deprehendisset illius
aequationis auctor, pedis, usitatissimi cubum aqueum pendere fere libras usitatissimas
96, et perpenderet, eundem esse numerum drachmarum in libra antiquitus: contem-
peratione pedis. et librae rem a propinquitate ad ipsum punctum adduxit, non electurus
hunc numerum 96 librarum, si a receptarum librarum numero immaniter abfuisset.
Hoc igitur si et nos imitemur ‚ satisfiet proxime tribus illis rationibus in methodo
allegatis, drachmae sua relinquetur auctoritas, quantum necesse est et quantum me·
retur; drachmae, unciae, marcae retinebitur nomenclatura, unaque et octonaria solidis
familiarissima progressio.

Ad Caput V.

Processus reducendi solidum parallelepipedum rectangulum in figuram cubicam,
equidem magnam ostendit diligentiam. Tribus enim modis in unum conspirantibus
constat: numero, capacitate, pondere3 ego quartum modum infra dicam. Cumque Scho-
nerus et Stevinus quotientem lima subtiliori expoliverint, nihil mihi reliquerunt ad—
dendum. Numeris autem semper tutius est uti, quam lineis, per mesolabi aberrationes.
Non putat hoc Schonerus decere geometram: at in hoc praesenti casu omni subtilitate
operandum, nec ignosci potest mesolabo peccanti. Egregium alias instrumentum
mesolab‘us, egregia exercitatio, quae pro calculo rem ipsam sub manus sumit3 at
profecto non γεωμετρητον hoc, sed μηχανικον, et vere tale ‘non sola ignoratione homi-
num, quod putat Stevinus. Ipsa rerum geometricarum natura non fert duas medias
aliter, nisi per ipsos cubos suos determinari. At non dantur cubi alter alterius duplus
re ipsa. Nam si darentur, aut a natura darentur aut ab homine3 utrinque per ortum,
nempe per latus suum, sc. per medias proportionales, quas ‚iam diximus in 'planis
nullo pacto constitui geometrice, neque sciri unquam, quare nec in mente actu insunt.
Itaque cubis proportionis duplae denegato ortu (cum recta non ante consistant, quam
oriantur, ne in mente quidem), negatur etiam subsistentia seu intra seu extra mentem.
Hoc imitata rerum natura, rationes harmonicas, intercluso mediarum proportionalium
transitu, intra numerum octonarium terminare coacta est. ’ · -

Itaque hujus instinctu jam vilis etiam agricola vocum proportionem δι’ὲπτ
damnat et aversatur, quia ad illam non potest geometrice perveniri, nisi per 2 medias,
quae actu nuspiam sunt, nec in mente adumbratae nec in mundo expressae·

Objiciat aliquis contra hanc'philosophiam, an non cubus 2 duplus sit ad cubum
1? Respondeo, perinde hoc sonare, ac si quis hoc dicendi genere uteretur, ¹ an non
cubus duplus ad simplum duplus est? Numeri enim sunt sermo geometrarum, nihil
praetera„ Suntque, ut conceptus mentis, applicabiles tam> veris quam conditionatis‚
denique fictis et plane impossibilibus entibus, h. e. non entibus aut 'chimaeris

Aliter objicias, an non possit cogitari cubus alter alterius duplus, ubi videtur
res haec in mente subsistere? Respondeo similiter3 cogitare enim potes, contradictoria
simul esse vera, quod tamen est impossibile. Haec igitur insunt verius in phantasia,
nequaquam in mente. Nam qui sic cogitat, nil nisi verba cogitat et sonos, ex aurium,
resonantia per speciem phantasiae olim repraesentatos varieque inter se compositos,
dianoeae quidem opera, sed non justo nec nisi imitativo processu. Quae veroin
mente, ea per causas suas insunt, non per nuda nomina. Intelligatur igitur cubus
alter alterius duplus, h. e. per causam suam comprehendatur -et concedamssin mente
inesse. Nam mens ad causas remissa revolvetur ad medias proportionales, quae ortum
cubi, ut tertio actu generati, ipsae primo actu, n. puncti fluxu, generandae, praece-
dant necesse est. Has vero non invenit mens intra se, h. e. in scibilibus quantitatibus.
Ut rectius hic defectus duarum mediarum intelligatur, perpendatur 'subsistentia men-
talis unius mediae. Datis duabus quibuscunque lineis, datur circulus, cujus diameter

