408 Ptolemaei Harmonia.

consequentia moveatur: causa tamen hujus separationis non est in epicyclo‚ sed par-
tim in eo, quod videtur Ptolemaeus in magna copia occurrentium harmoniarum de-
lectum studio quaesisse, ut fusam materiam certis metis includeret, partim vero in
eo. quod hae separatae planetarum quinque proportiones cum luminaribus in sequenti
capite suum usum nanciscentur.

Nota XV. Quid sentiendum de comparatione occultationis et apparitionis figu-
rarumque, quas planetae induunt, cum tetrachordis et tonis disjunctivis, dictum est
ad caput 13. in notis. Quibus hic Jam adde, quod non plane pari passu ambulent
stationes retrogradationesque et apparitiones. Nam cap. 13. etiam Lunae apparitiones
comparabant-un hic misera sola exulat, cum nunquam fiat stationaria vel retrograda.
Est igitur hic multo magis manca comparatio, quam ibi. Alias non mala est connexio
stationum cum figura bisecta. Nam Venus certe in stationibus dimidiata apparet per
telescopium, retrograda vero est corniculata.

CAPUT xvi.

Qua ratione familiaritates errantium comparari possint cum-
familiaritatibus sonorum Ι).

Restat ultima et maximopere naturae consentanea coelestium cum har-
monicis comparatio, causa facultatum, quae hactenus inter se comparatis ac-
cedere debere videntur communiter. Cum enim utrinque, tum inter sonos
quam inter sphaeras earumque motus, occurrant proportiones, dubium nullum
est, quin illae proportiones, quae sonis dant consonantiam, si existant eaedem
inter sphaeras et motus binorum siderum, etiam illis convenientiam aliquam,
et quae sonis discordantiam, eaedem etiam planetis inconvenientiam aliquam
ν concilient. Cum autem duo diversa sintin primis sphaeris, magnitudo et
motus, et aliter magnitudines comparentur, aliter etiam motus, qnippe quornm
proportiones ab illarum proportionibus multum discrepant: duo etiam faculta-
tum genera in coelestibus nos animo concipere par est, objectis distincta, ut
illae seilicet causa'quidem magnitudinis circa res versentur, causa motus vero
circa etiam motus, hoc est circa modum largiendi expedite vel impedite, et
circa tempus, quod in motu spectatur, puta celeriter vel tarde largiendi3 ita-
que distinctae duae sint quaestiones: 1) an bini et bini planetae in rebus
ipsis consentiant, aune contraria polliceantur foveantve, et alter alterius opus
destruat? 2) an, si in re consentiant, etiam conspirent operis mutuis ad ma-
turanda decreta, aut si diversae naturae sint, tamen alterxalterius opus causa
temporis promoveat, an vero, cansa inepti concursus, plurimum impediat tam
consentientia, quam alterius contraria decreta? Ita tres fient gradus familia-
ritatis: aut enim in re et modo consentient, quae summa est familiaritas, aut
in altero solum, quae mediocris, aut in nullo, quae perfecta hostilitas ha-
bebitur Π .

Quod igitur sphaerarum magnitudines attinet, cum sonis stabilibus com-
paratas, ad eas Jam deprehendemus consequi facultatum in planetis celebra-
tarum comparationes nonnullas non inepte. Primum, quemadmodum inte'r si-
dera Soli calor, Lunae humor, singulis facultates singulae tribuuntur eaeque
inter se sic oppositae, ut agens opponitur patienti (calor enim depascit hu·-
midum, humor vero nutrit calorem), Saturno vero duae simul facultates dictis
contrariae inesse deprehenduntur, calori quidem frigus, humido vero siccitas:
sic etiam inter mesen quidem Soli et neten hyperbolaeon Lunae tributam est

