234 De configurationibus Harmonicis.

accommodatius, jactatum febrili paroxysmo, quamvis facultas animae, vitalis,
auctor inflammationis, a conatu suo remittat, quippe defuncta suo munere et
materia febrili vel colliquata vel ejecta ex intimis sedibus versus exteriora,
non tamen statim> omni calore liberatur, haeret enim is in materia corporis,
carne, ossibus, nervis diu, quoad ipse quoquc tractu temporis exspiret.

Sunt igitur hae harmoniae ex earum numero, quas supra cap. 2. dixi-
mus non subjacere providentiae liberae, sed necessitate motuum misceri cum
infinitis sui generis incongruis, quibus Deus mentes ordinavit, quae illas, cum
incidunt, agnoscerent. Atqui longe felicior est natura sublunaris in his, quam
aures in cantu, dignoscendis. Auditus enim non valde delectatur harmonia
binarum vocum, si· quinque aliae dissonantes obstrepant, natura sublunaris,
assueta perpetuis incongruis configurationibus, eas pro nullis hahet, quia· novi
nihil animadvertit, in harmonicum vero angulum sic est intenta, ac si is solus
esset. Sic cum prognosticum aliquod millies errat, negligitur tamen hoc, at
si semel scopum attingit, hoc memoria dignum censetur, hoc omnium sermo-
nibus celebratur. κ ·

Ex his igitur intelligi datur, harmonias in vocibus quidem arbitrio con·
stitui consilioque canentis, in angulis vero radiosis nullo naturae sublunaris ·
consilio, sed mera necessitate geometrica motuum provenire. Nam quia du'o
planetae separari debent per totius semicirculi seu graduum 180 longitudinem,
fit necessario, ut suis certis momentis etiam particulis eJus harmonicis, scil.
30, 60, 90, 120 etc. graduum distent. Itaque harmoniae cantus quaeruntur
intus a canente, harmoniae radiorum exspectantur deforis a natura sublunari,
observantur cum incidunt, dignoscuntur a uon harmonicis (et sic ab illa suum
csse accipiunt) excipiunturque et applicantur. Breviter: configurationes prae-
cinunt, natura sublunaris saltat ad leges hujus cantilenae. - ·

V. Quintum discrimen est quodammodo annectendum primo. Nec enim
latitudine tantum differunt harmoniae hujus et praecedentis libri„ sed etiam
ordine respectuum diversorum, quibus figurae geometricae gignunt utrumque
genus harmonicarum proportionum, tertio namque libro potior fuit. respectus
scibilitatis‚ quarto isto potior erit congruentiae. Sed de hoc quinto discrimine
jam cap. 5. ex professo agemus, in explicatione axiomatum.

CAPUT V.

De causis efficacium configuratfflnum, earumque numero* et ordine
graduum. ·

Definitio I. Gonfigurationis vox sumitur pro binorum radiorum, cujus·
que a planeta suo descendentis, angulo illo, quo angulo radii hic in Terra
(quae puncti rationem habet) coe‘unt3 vel quod eodem redit, sumitur pro arcu
circuli magni, in zodiaco descripti, qui arcus mensura sit dieti anguli, seu
quem arcum bini planetae corporum suorum objectu terminare et quasi prae-
cidere nobis terricolis videntur. · ·

Notandum primo de nomine: Ptolemaeus in quadripartito, in Opere magno in. ·
que Harmonicis σχηματισμους appellat quod Arabes aspectus verterunt3 quasi schema
sit idem quod vultus, facies; quod etiam noster Teutonismus habet, qui faciem solet
nominare 'buz angeflcsfi aspectum et personatorum schemata, faciei obtenta, Θεῇᾤῒετ,
quae Itali Mascaras. Invenitur tamen et vox xpoofizmpmg, quas non tantum ex Ara-
bicis aspectus vertimus, sed etiam boni auctores latine intuitus et signa intuentia di-

