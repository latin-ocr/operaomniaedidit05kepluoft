4 Prooemium

munus in gymnasio Graetiano adiit Keplerus (1594), antea universam veterum
philosophiam haud certo consilio complexus, studia sua ad certum finem
direxit. Regularia Pythagorae corpora alia, quam ab hoc factum erat, ratione
cum planetarum motibus conjungere studebat, Pythagoraeorum symbolos retinens
eorumque mysticos numeros haud ita parvi pendens. „Ad numerorum men-
suram, inquit, conditus est mundus, ergo ad quantitatum mensuram, in linea
vero nullus est numerus nec in superficie, sed infinitas — igitur in corporibus.
Nec vero superant numerum 6 ista corpora, ad mundi constructionem per—
tinentia, scilicet globus sive potius sphaericum concavum, et 5 rectilinea.
Sphaericum ultimo coelo debetur, nam duplex est mundus, mobilis et quiescens,
ille ad imaginem Dei, quatenus creat, hic ad imaginem essentiae Divinae in
se consideratae. Curvum Deo, rectum creaturae comparatur. In globo est
trinitas: sphaericum, centrum, capacitas3 sicin mundo quieto fixae, Sol, aethra
intermedia. Mundus mobilis ex rectilineis censendus3 illorum sunt quinque et
si illa pro terminis habenda sunt, non poterunt plures res distinguere, quam
sex: sex igitur mobilia Solem circumambeuritia.“ Hanc sententiam quomodo
Keplerus explicaverit, quomodo quinque regularia corpora in planetas tum
cognitos diviserit, retractare alienum esse ab hoc loco videtur. Videre licet
de his primarium Kepleri opus, Prodromum, primo volumine huJus editionis;
nobis satis visum intendisse, quomodo Keplerus notiones inter philosophica
studia Tubingae de Pythagoricis mysteriis conceptas in usum suum contulerit,
ut statim astronomorum omniumque hominum literis eruditorum animos in se
converteret. Proxime autem hoc libello factum est, ut astronomorum illo
tempore celeberrimo, Tychoni Brahe, innotesceret, qui eum brevi post, ut
juvenis ingenio in suam rem abuteretur, Pragam arcessivit. Et primum
quidem Tycho collegae juveni mandavit, ut ipsum libello conscribendo contra
Raimarum Ursum defenderet. Ursus enim cum alia 'Tychoni crimini dederat,
tum rerum universitatis rationem, Tychoni probatam, non esse novam, sed
Graecis veteribus deberi auctoribus, asseruerat. Idemque Ursus nova quaedam
de astronomicis hypothesibus professus erat, quas dicit „fictitias suppositiones
minimeque veras seu substantiales“, cujusmodi hypotheses „concentricas“ Eudoxi
et „excentricas“ Pythagoraeorum auctore Aristotele nominaverat, suaeque de
hypothesibus sententiae astronomicarum hypothesium historiam, vera Ι falsis,
certa sabulosis nullo judicio commiscens, annexuerat. Contra illam hypothesium
definitionem, contra historiam ita corruptam jam Keplerus prodit libello
adversus Ursum conscripto, quod ut faceret, studia novissimo tempore inter-
missa recipere coactus erat (cfr. I. 249 ss.]. Quae dum repetit, propius rursus
ad eum accedunt Pythagorica symbola, numeri, figurae et harmoniae arctius-
*que se conjungunt cum iis, quae de nexu, numer0, magnitudine, distantia et
motu planetarum mente conceperat et quae quidem mente concepta prius jam
pronunciaturus fuerat conscribendis pluribus libellis, quos literis ad Herwartum
datis enumerat (cfr. I. 62).

Tychone mortuo (1601) astronomus Caesarianus creatus, cum Tychonis
opera relicta cernere et edere jussus esset, Pragae degens impeditus est, quo
minus propositum, quod diximus, perficeret. At dum res a proposito alienas,
Rudolphi Imperatoris et aulicorum amore et superstitione obtrusas, agit, dum
maiore in dies astrologi nomine inclarescens de sideribus nataliciis et geni-
turis in consilium vocatur et rerum inopia consulentibus respondere cogitur,
fieri non potuit, quin illi his rebus occupato notio, quam de propprtionibus
harmonicis cum coelestium corporum motu conjungendis conceperat, propius

