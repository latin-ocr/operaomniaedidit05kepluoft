452 Appendicis Harmonicorum

principiis marem et feminam unitates facis physice aequales, societatem eorum
unisonum. Mihi mas est ut binarius, semina ut unitas, ratione quidem com-
parationis eum concordantiis musicis. Tu, si lubet, verte ordinem, sit mas
unitas, femina binarius, propterea quia tardos sonos materiae comparas, tardi
enim soni majoribus quantitatibus familiares, ut materia feminae.

Hactenus itaque collusum nobis est analogiis, at jam iu diversa disce-
dimus, dum tu negas, sine analoyiis hisce perveniri posse vel ad harmoniae
secretum vel ad motuum coelestium mysteria ,· ais, mensuris potestatum tua-
rum exactissimis harmonias, mysteria naturae et mundi motus elici,· ais,
hanc esse doctrinam solam, sine qua nulla mensura, proportio etc, acquiri
possit ,- ais, sine hoc sapientiae Hermetieae dono neminem scientiae astro-
, nomiae peritum de siderum situ et motibus recte judicare posse3 ais, sine
his neminem in seientiam aliquam exiliis 7 liberalibus recte penetrare possm
meam vicissim astronomiam appellas imaginariam. Ego multa quidem video
promitti, malim tamen clare demonstrandi. Nam astronomia nostra, hominnm,
quantum ego scio, minime Hermetieorum (si Tychonem excipias) in propatulo
est, ipsa pro se loquitur. Non expedit, studiosos bonarum artium, dimissa
per contemtum astronomia vulgari, tuis inhiare promissionibus, nec postquam
a me nova methodo sunt in lucem prolatae causae harmoniarum, quidquam
tu admirationis concitabis quasi mysteriorum harmonicorum, quae penes te
premas, nisi quid eorum etiam publice proferas. vIpse Proclus, ‚Iamblichi tui
admirator, Platonicae philosophiae antistes, philosophus admirabilis, qui nu-
meros Pythagoricos non tantum per naturae partes omnes introduxit, sed
etiam usque ad theologiam ipsam evexit, hic, inquam, astronomiam hanc,
quam tu dieis imaginariam, non neglexit, sed diligenter eam tradidit libro
Hypotyposeon Astronomicarum scripto.

Ad Analysin XIX. Hic inconstantiam mihi tribuis et errorem circa
tuam intentionem. Vincis utroque crimine, nam hic quidem error illam in-
constantiam et peperit et excusat. Errori vero causam tute dedisti. Nam
tibi familiare sapienti loqui, at ego, si ex stultis vel ignorantibus fecero
sapientes, tum-demum me scriptionis munere probe functum existimo. Igitur
pyramidas tuas, diagramma mathematicum, quantum ad lineas et numeros,
contemplatus fueram oculis mathematicis, ratus te ignoranti mihi aperturum
aliquid areanorum idque per genus scribendi communiter notum utrique3 haec
enim est methodus, qua alter alteri significat. Atqui valde me mea decepit
opinio; negas examen hoc pyramidis tuae mathematicae ejusque soliditatis
cum numeris inquisitionem ad rem pertinere, ais, »te produxisse quidem
fiyuram yeometricam‚ at non ideo, ut protinus ad mathematicam pyrami-
dis numerationem transiret lector; et ne non optime perciperemus, quid
velles, pergis, non eo animo introduxisse pyramidem yeometricam in tuis
demonstrationibus, aut ut ejus materiae (intelligo soliditatis abstractae) iden-
titatem consideraremus, aut soliditatis partes ad invicem compararemus, aut
lonyitudinem metiremur; adeo vix tibi ipsi satisfacis explicando. Euge-ut
vel tandem clare loqui incipis, nec quidquam aenigmatibus involvis, intelligo
vel tandem, te figuris uti ut picturis, cum* mathematicis figurae sint loco·
diagrammatum, Intelligo, picturas tuas inter se multum differre; quae enim
ad systema musicum pertinent, eas ut diagrammata mathematica considerare
debemus, quae ad physica, non debemus. Vere tu ista analysi X. proposita
discrimina nunc exhibes oculis conspicienda. Pauca tamen subsunt priscae
vestigia noxae: ¹nondum didici *conciliare quae sequuntur cum praemissis.

