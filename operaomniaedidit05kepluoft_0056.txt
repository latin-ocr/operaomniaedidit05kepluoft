44 Epistolae Kepleri aliorumque mutuae

tantum flectione mutua, sed illud pro distantiis, 11οο pro inclimtione graduum.
Idem facerem exorsus a Transsylvania per Ungariam, Alpes Styrias, Helve-
tiam, Petemondam, Gallias, Pyrenaeum usque compostellam. In tanto igitur
spatio facile pateret veritas. Vel irent duo simul, semper spatio 5, 6, 7 vel
10 milliarium distantes, qui noctibus per internuncios constitutos, e montium
verticibus ignibus excitatis invicem, signa darent. Hoc ibi maxime, ubi mon-
tes, qui adiri possunt, horizontem non terminant. In hac societate duorum
et hoc inesset commodi, quod in reditu omnia emendari possent et ambigua
discuti. Splendide me fabulari putabis3 at ego in Styria feci periculum:
ascendi enim duos montes et utrumque ex altero libravi3 inveni curvationem
globi terreni 19 minutorum, intervallum aestimabatur 5 milliarium. Hoc vero
non sum mensus instrumentis visoriis, ut potuissem, quod solum deest per-
fectioni exempli.

Probabilem existimas sententiam Theveti ex eo, quod magnes omni parte
sui soleat imbuere ferrum. Atque hoc nihil indicat de figura seu magnetis seu
Terrae, sed tantum de natura virtutis, quae polum petit3 quod scilicet illa in
rectam porrigatur quodque sit cum corpore magnetis divisibilis, sic ut in sin-
gulis ejus filamentis rectilineis insideat.

De stadiorum numero, ‘quaet uni gradui coelesti competunt, sane incer-
tum puto. Nam non solum de stadii quantitate dissentiunt veteres, scu dis-
sentire necesse est, cum pedis mensura non fuerit una, sed etiam lubrica res
cst, determinare unum gradum coeleste in Terra3 semper enim de aliquot
minutis dubitatur, quae negligi non deberent, denique si maxime sciantur duo
loca Terrae, in quibus est differentia unius gradus praecise, in septentrionem
tamen non facile metiri possumus illum Terrae tractum, semper enim obstant
aut flumina, aut montes, silvae, paludes, agri culti etc. Refert Christman-
nus commentario super Alfraganum (nisi forte ipse Alfi-aganus, liber enim 11011
081 311 111311118) Arabas quoque Baldachenses sub rege Maimone 111110 curae
incubuisse, 111 aemendarent hunc stadiorum in uno gradu numerum.

Rogatus ipse ante biennium ab Electore Coloniensi, sic respondi, ut paulo
prius; de Terra videlicet metienda sine intuitu coeli ex duorum locorum libra-
tione mutna. Et subjecit ipse commoditates locorum, si benc memini, Mo-
nachium 01 Freisingum appellavit, quorum locorum ex altero 111 alterum pa-
teat prospectus e fenestris palatiorum. Quodsi interjectum intervallum aptum
est ad metiendum pede Romano antiquo, cujus mensura est latus cubi com-
putatorum Romanorum et liquorem fontanum 96 librarum Rom. capientis: tunc
ipse spondeo inclinationem mutuam perpendiculorum Monaehiensis et Freisin-
gensis exacte investigare. Hoc pacto et cosmographia fuerit adjuta et ratio
mensurarum perpetuitati consecrata, siquidem literae fuerint perpetuae. (comp.
111, p. 458.)

Ac etsi mea nihil interest, quam in plagam vergat linea connectens duos
10008. tamen si postea per hunc modum explorare vellemus rationem diver·-
sae curvitatis Telluris, 11111110 111113 11113111 regionem, oporteret sane duas esse
operationes et linea semel in austrum semel in orientem deberet porrigi.

Sed desino, nunquam enim scripsi longiorem epistolam, quam cum initio
Novembris essem exorsus, vix hodie, 24 Novembris finio. Nec quicquam
praeterea effeci in studiis.

Ex aedibus olim Cramerianis 0 regione Jesuitarum ad pontem. Nob.
Mag. Τ. officiosissimus

J. Khepler, mathematicus.

