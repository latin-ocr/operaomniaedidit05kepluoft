:³353 Ptolemaei Harmonia.

parari poterunt, puta enharmonium, chromaticum V) et diatonicum; quae ipsa
quoque differentias sortita sunt ex quadam magnitudine et mole, quae in
elevatione aut contractione consistit. Nam tale quid evenit ratione tam situs
quam potestatis ei, quod densum iudensumque appellatur per illa genera.
Et enharmonium quidem comparandum est cum physicis ethicisque habitibus,
eo quod communis sit illis prae ceteris magnitudinis diminutio. Diatonicum
vero theologicis et politicis habitibus respondet, propter ordinis et magni-
ficentiae similitudinem in utroque. Chromaticum tandem mathematicis et oeco-
nomicis assimilatur, eo quod communis utrinque sit mediocritas inter extrema
circumstantia. Nam et mathematicae scientiae potissima parte versantur tam
in physico genere quam in theologico; et oeconomicae participant ethicis,
ratione privatae et potestatibus subjectae vitae, participant et politicis, ratione
communitatis et imperii; e regione chromaticum similiter connexum est quo-
dammodo hinc cum remissione et mollitie enharmonii, inde cum intensione
et duritie diatonici3 fit enim chromaticum, utrique reliquorum collatum, quem—
admodum chorda, quae mese dicitur, est cum chorda proslambanomene,

duarum, quae diapason constituunt, acutior; cum nete vero est facientium
diapason gravior.

Nota Ι. Jam in hoc capite virtutes non sunt amplius potentiae naturales, ut
cap. 5, sed ut habitus exercitatione comparati circa certum aliquod genus rerum.

Nota ΙΙ. Tria hic genera cantus veteribus usitata, diatonicum, chromaticum,
enharmonium non inconcinne sane cum tribus virtutum tam theoreticarum quam
practicarum generibus comparantur, humilibus, mediocribus, altis. Mihi tamen satis-
factum est nondum. Quae enim utrinque similia allegantur, sunt tantummodo quali-
tativa vel quasi; quippe domus amplior est homine unico, civitas domo, et natura
rerum corruptibilium res mathematicae, res theologicae quodam altitudinis et humi-
litatis conceptu inter se distinguuntur. Jam tria illa cantus genera non sola illa
praetensa magnitudine aut condensatione distinguuntur, sed multo magis proprietate,
ut fatetur Ptolemaeus ipse Cum enim initio non penitus essent notae proportiones
concinnorum omnium in uno diapason, continua subtractione toni majoris constitutum
est systema diatonicum, sed durum et praeter naturam. Loquor autem de a; paratu
et tensione instrumentorum. Nam quod vocem humanam attinet, illa naturale sy-
stema, quale ego lib. 111. caP. 7. descripsi, sponte sequitur, et instinctu ipsius na-
turae et hujus ipsius vocis humanae comparatione, jndicio sc. auditus, intellectum est,
instrumenta sic tensa duriuscule, seu ut Ptolemaeus loquitur, συντονωτερυν sonare,
Additum est igitur chromaticum, quod duritiem illius emolliret, quod fortasse propius
in nonnullis ad naturalem originem divisionis systematis accessit, sed et in quibus-
dam defecit, et ipsum enharmonium vero dedita opera fuit comparatum ad mollitiem,
videturque illa chordarum condensatione vox tremula effecta. Haec mea est sententia q
de origine trium generum cantus apud veteres. De du9bus vero generibus cantus,
duro et molli, quae et Ptolemaeus juxta illam divisionem veterum agnoscit et nomi-
nat et de quibus ego ago cap. 6 lib. III, res est longe alia· non enim arbitrium hu-
manum, non occasio aliqua, sed ipsa rerum natura illa monstrat et inter se distinguit.
Sed in praesens maneamus in generibus tribus veterum.

Quomodo igitur hic virtutes nos comparabimus? Numquid sic, quod toni per·
fectio scientiae perfectae summoque rigori in moribus similis, et quod peccat in na-
turam, qui omnia vult comprehendere scientialiter, qpi cum omnibus vult conversari
stoice, laconice in verbis et factis et disciplina, omnia summo jure peragere, suum
armis et vi repetere, cum id non ferat vel omnium rerum natura vel omnis vita hu-
mana, cum natura ipsa suadeat temperamentum? Denique quod sint aliqui habi·
tus, a parte hominum pro virtutibus habiti, qui peccant iu defectu? Sic est topica
de rebus seriis et scientificis disputati03 sic humanitas, cultus, aulicorum mores, in
vita; sic lenocinia morum et verborum, eloquentia asiatica; sic ars amandi, sic lenitas,

 

