464 ’ Appendicis Harmonicorum

Mierocosmi scribis, si non licet scrutari secreta naturae, nec instrumento
cuicunque tribuere mysteria momenti alicujus, nec auctoritate sapientum
duce ad causas rerum viam tendere propterea, quia illi a veri Dei revelata
cognitione suere longiores? Cur ergo tu Trismegistum sequeris, si mihi Pla· χ
tonis interdicis contubernio? Cur Jamblichum tibi I’orphyriumque licet al-
legare, Christianae doctrinae hostes, mihi Proclum aut Aristarchum nonlicet?
Sed enim coecus ego palpito in vasto hoc orationis tuae coenaculo, nec ubi
te obvium habeam, divino. Tandem occurris et seris. Sapienti inquis non
mundano, sed theo-sophico data est coynitio certa institutionis mundi etc.
Tu nimirum theosophus es, alii cosmosophi‚ tu quantitates invisibiles calles,
tu numeros non numerandos, tu Solem spiritualem, tu planetas αὐτοπλανητας,
sola mente cernendos, ego spurios, tu veram astrologiam elicis, ego adulte-
rinam exerceo, tu vera frueris anima harmoniae mundanae, mea est imayi-
naria, tu splendore sapientiae praesentissimo illuminaris, mihi sapientia ista
est ine-oynita. Omnino, Roberte, conclusionum tuarum undique et undique
sic satis est, ut abunde etiam sit.

Illam potius orationis tuae partem, quae laudes continet sapientiae di-
vinae, consideremus devotis animis et ab illa speremus illuminari, etiam cum
naturalia rimamur, quod nos tanto propius assequemur, quanto remotiores
utrinque ab aemulatione fuerimus. Illud solum te monitum volo, si prima
(ex analysi 12.) ultimis comparem, videri mihi hane sapientiam a te sic
confusam cum creaturis, ut nesciam, quando creatam subintelligere jubeat
sapienti nm, quando creatricem.

Sine spiritu Dei tanta naturae secreta operaque Dei admiranda spe-
culari insania est maxima, fateor. At sive tu de conversione mentis ad
Deum loquaris, desine quaeso profanitatis condemnare secretum meum, in
quod solus Deus inspicit, sive de impletione mentis a divino numine: ex
effectu causam censeto et, si vera de operibus Dei profero circa stellarum
positiones et motuum rationes, agnosce grato animo digitum Dei, nec mihi
hoc imputaveris impietatis, quod oraculum damnem apostolicum, omne donum
perfectum desuper a patre luminum‚· sin alicubi salsitatis mea dogmata
coarguere potes, id ipsum age honoris divini studio mente tranquilla, seposito
contentionis aestu.

Intelliyere me divinorum operum ornatum harmonicum eumque demon-
strasse principiis yeometricis vulyo sic dicti-9, etsi non jacto, ut me ostentem,
te deprimam, dissimulare tamen non debui, ne in Deum ingratus, in hono—
rem ejus injurius, in lectores (proximum meum) inofficiosus coarguat. Si,
ut inventionibus meis faciem splendidiorem conciliem, antiquorum scripta
damno, damno ipse me ipsum3 sin veritas et creatoris honor potior esse
debet honore veterum, nemo ex vere et legitime philosophantibus ab hujus-
modi calumniis tutus erit unquam. Quare tu missis obtrectationibus perge po-
tius aureas dictare sententias, ut applausore me potius utare, quam confutatore.

Est Deus propior stellis, non impeditur a stellis, cum vult punire, uon .
indiget radiationibus, cum benefacere, coeca est sine ejus praesentia cum
natura ipsa, turn ejus simia, coeci sine hac scriptores tarn Hermetici‚ quam >
‚mathematici Neque tamen ex his omnibus sequitur, inutilem a me colloca—
tam esse operam in supplenda doctrina meteorologica Aristotelis, in perve-
stigandis causis commotionum naturalibus3 non ideo nulla est vel muudi
totius vel naturae sublunaris anima, non ideo evanuit vox Dei creatoris,
cum dixit „producat terra“. Quare male tu concludis hoc a me assertum

