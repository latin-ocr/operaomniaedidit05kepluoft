434 Appendicis Harmonicorum ν

subterraneus et calore subterraneo ab anima Terrae concitato resolutus in
vaporem exspiransque in frigidum aerem, continuo in formam aquae revertitur.
Adhuc igitur bene stat anima Terrae

Post argumentationes ad conclusionem tandein devenis, neque tamen de- ,

sinis intermiscere consequentias. Si aer talis est spiritus, qui vitam inspirat,
ut tu probare visus es, ego refutavi, et si hujus spiritus anima (quam mundi
animam esse supra docuisti) est iguis (de quo alibi sobrie, vide Har-m lib
IV fol. 255), sequi tibi videtur, ut ae’r recipiat influentias et radiationes
coelestes infundatque receptas in viscera terissae At mihi hoc non videtur
ex illis sequi, si etiam vera illa concedam. Recipit quidem, hoc est ad-
mittit ae'r radiationes‚ nibil enim illas impedit, ne Terrae quidem opacita83
penetrantior quippe vis est inconspicua radii, quam lumen visibilez· exemplo
est virtus magnetica, quae transspirat per aureas laminas. At nou sic recipit
ae'r radiationes, ut eas a suis formationibus geometricis singulas internoscat.
Ae'r enim materia est, corpus est, geometrica anguli pulchritudo, quae aspec-
tum format, ens rationis est; anima vel simili facultate, rationis quodammodo
participe, opus est, ut radiationes hoc pacto recipiantur. Sed quales recep-
tiones tu statuaS, id probant tuae transfusiones3 de liquore loqueris, nou de
effabilitate proportionum, re geometrica, omnino quasi de coelo deplueret ali-
qua materia, quam tu influentiam dicas.

Concluseras et ecce vicissim aperis novum argumentum: Terra passi-
vum est elementum, non igitur agit in ae'rem activum. Tolle depositum,
nihil pugnabo. Num vero ideo corpus illud Telluris etiam facultate animali
caret, cujus efficacia vapores subterranei exciti misceant et turbent ae‘rem
tuum? Terra passivum est elementum, etiam eum in corpore hominis est,
nee ut id non sit· impeditur ab hominis anima.

Tum etiam quaestionem mihi moves, physici sint anyuli isti an mathe-
matici? Perturbavit te multiplex aequivocatio, ut hic in me consurgeres im-
provide et irrito. Non sunt sane istae lineae radiationum nudae mathema-
ticae, sunt enim lucidae, lux vero res est physica, nec carent dimensionibus
suis, cum stellae sint corpora omnibusque punctis luceant. Quin ultro tuas
instantias augebo accessionibus ejusmodi, de quibus tu ne cogitasti quidem.
Non sunt, inquam, ne singulares quidem anguli, ut alias in mathesi demon-
strationis causa pinguntur, tota enim natura sublunaris, quanta quauta est,
undique plena est angulis sextilibus, cum bini planetae sextilem faciunt, aut
quadratis, eum quadratum, ob quos illa panno quodammodo comparari potest,
subtemine staminibus intercurrente undique. Radii enim a planetis omnibus
ad omnia totius mundi puncta delabuntur. Tot igitur nominibus concedo tibi,
radiationes esse physicas. At haec omnia in aspectu adhuc tantum materiae
seu subjecti rationem habent3 superest forma, ratio scilicet aspectus, ducta
ex proportione geometrica, res mere mathematica, mere intellectualiS, et quae
in nullum corpus recipi vel inprimi potest, seu solidum sit illud, ut terra et
metalla, seu fluidum, ut aqua et aer tuus. Hoc inquam discrimen, separans
sextilem a septili‚ ut ille sit efficax, iste non, nulla ratione ullam corpoream
materiam movere potest3 animali facultate opus est, quae hactenus sit geo-
metriae particeps et ejus quidem congenitae, non demum ratiocinationibus et
disciplinis> acquisitae.

Illud vero ratiocinium tuum non intelligo: in primordio spiritus Do-
mini vectus est movitque super aquis, non in tenebris. Eryo radiorum vi-
sibilium anquli facti sunt in ιιένε, non in terra. Video quidem, quo

