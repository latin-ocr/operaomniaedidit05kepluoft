224 ¹, De Couflgurationibus Harmonicis.

omnem. Denique anima ipsa, versans in hac energia, est proposita nobis
harmonia, sicut sine respectu hujus energiae est circulus eJusque pars, termini
sc. harmoniae3 tandemque harmonia penitus animificatur adeoque deificatur.

CAPUT ll.

Quot qualesque sint animae facul-tates secundum harmonias⁵

Diximus hactenus de proportionibus harmonicis, quid illae sint et ubi
consistant3 neque dum nobis videmur attigisse quaestionem instituto nostro
convenientem, quod non tam in ipsis proportionibus harmonicis, quam in
facultate animae harmonica, scilicet agendi secundum proportiones, versatur.
Hactenus igitur de proportionibus egimus causa ipsarum essentiae, nunc de
iisdem agendum causa ipsius animae. ,

Duplex autem facultas circa harmonicas proportiones existit, altera per
discursum, mentalis vel quasi, altera operativa; et mentalis quidem rursum
duplex: aut enim inventiva proportionum ipsarum ex abstractis quantitatibus,
aut agnitiva seu animadversiva electarum proportionum in rebus sensilibus.
Facultas igitur, quae indagat rationes harmonicas, est eadem, quae et reli—
quas scientias artesque complectitur, animi scilicet humani pars superior. De
Deo enim hic nihil, ut qui non discursu et studio quippiam indagat, sed
scit ab aeterno.

Facultas illa, quae proportiones nobiles in sensilibus vel etiam in aliis

rebus extra se constitutis animadvertit agnoscitque, est inferior animae facul-
tas, sensus proxime informans aut adhuc inferior, scil. tantum facultas animae
vitalis, quippe quae nec discurrit, ut philosophi solent, methodove adhoc

utitur, nec in solo inest homine, sed etiam in feris et pecudibus inque anima ζ

sublunari. Quaeras, si illa non compos discursus eoque non possit appre- '-
henderc scientiam harmonicarum proportionum, unde ergo hoc habeat, ut
agnoscat forinsecus oblatas? Nam agnoscere est, externum sensile cum ideis ’
internis conferre eisque congruum judicare. Quod pulchre exprimit Proclus
vocabulo suscitandi, velut e somno. Sicut enim sensilia foris occurrentia
faciunt nos recordari eorum, quae antea cognoveramuS, sic mathemata sen-
silia, si agnoscuntur, eliciunt igitur intellectualia ante intus praesentia, ut
nunc actu reluceant in anima, quae prius veluti sub velo potentiae latebant
in ea. Quomodo igitur irruperunt intro? Respondeo, omnino ideas seu for· -
males rationes harmonicarum‚ ut de iis supra disserebamus, inesse iis, quae
hac agnoscendi facultate pollent, sed non demum introrsum recipi per dis·-
cursum, quin potius ex instinctu naturali dependere iisque connasci, ut formis
plantarum connascitur numerus (res intellectualis) foliorum in flore et cellu- ³
larum in pomo. Quod experimentum in plantis, simile rationibus harmonicis ⁴
(numerus enim et proportio res cognatae sunt, ut supra patuit), efficit, ut ne
vegetativae quidem animae facultati plantisque ipsis facultatem agnoscendi
harmonicas proportiones radiorum sideralium confidenter possim adimere3 etsi .,
sine experimentis propriis nihil statuo. Sic igitur fit, ut pueri, ut rudes, agri- f«

 

colae, barbari ipsaeque adeo ferae percipiant harmonias vocum, etsi nihil 3⁴.

sciunt de scientia harmonica. Si quaeras, unde illis hic instinctus? aut ad ,-
Deum confugiam, qui has ‘corporibus formas, omnes sui ipsius imagines, ,ἓ
secundum magis tamen et minus, efformat et praeficit secumque ipsis *harmo-
nicas rationes circumgestare facit, uti ipse cas ab aeterno mente complexus

