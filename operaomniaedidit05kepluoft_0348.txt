330 . · Appendix

secundum aliquam proportionem quantitatum ejusdem generis sumi, cum tamen
nisi in quantitatum comparationibus harmoniae inesse non possint.

Quod vero toni musicales comparantur affectibus et moribus publicis, id
ostendi maxime naturale esse et habere modum causae; ubi occasione textus
Ptolemaici adduxi philosophorum variorum placita de cognatione animorum,
numerorum et harmoniarum inter se, quibus et epilogum mei libri V. adjunxi.
Et quod nominatim. attinet effectus tonorum in movendis animis diversunods,
illam materiam ego complexus sum peculiari cap. 15. libri mei ΠΙ. Sic
quod attinet justitiam commutativam distributivamque et amicitiam et oeco-
nomica atque politica, dc hac materia, quatenus in iis valeant proportiones
musicae, feci digressionem in fine mei lib. 111. Denique materiam ipsam
praemissi jam capitis 3. et 4, et quae de 5, 6, 7. in genere vera dici
potuerunt, complexus ego sum tribus primis et rursum septimo capite mei
libri IV, ubi explicata animorum natura ostendi, quandoquidem circulus
geometrice sectus per inscriptionem figurarum planarum, comparatione partium
cum toto, definiat vere et proprie proportiones harmonicas, in animis igitur
essentiali quadam ratione inesse circulum formaliter et abstracte non a ma-
teria tantum, sed etiam ab ipsa quodammodo quantitate materialiter consi-
derata, quare cum circulo inesse in animis et harmonias, et hanc causam
esse, cur animi moveantur harmoniis3 sed haec omnia in genere tantum,
nulla consequente causatione distributionis animi in facultates speciales. Sic
igitur habet res cum animis humanis

Quod motiones coelestes attinet, Ptolemaeus libri sui 111. cap. 8 oom-
parat zodiacum cum systemate seu scala musica3 capite 9 consonantias ipsas
cum aspectibus planetarum. Hic ostendi ego, quibus in partibus manca sit =
doctrina de aspectibus apud Ptolemaeum, et quomodo integratione numeri,
hinc aspectuum, inde consonantiarum, appareat tandem naturalis et causalis
harum rerum connexio. Est autem haec genuina materia mei libri IV. prae-
sertim cap. 4, 5, 6.

Capite 10. Ptolemaeus ex motu planetae· ab ortu in occasum facit quan—
dam melodiam, cap. 11. ex motu vero planetarum in altum et profundum
facit genera cantus, cap. 12. ex motu in latera aequatoris facit diversitatem
tonorum musicalium, cap. 13. ex variis configurationibus planetarum cum Sole
facit varia systematis tetrachorda. In his 4 capitibus ostendi, Ptolemaeum
luxuriare exercitio comparandi poe‘tico vel orat01i0,cum ea, qnae comparat,
non sint in coelo realia excepta particula cap. 11, quam ad tria.- ultima ca-
pita ad cognationem materiae volo rejectam. Ostendi etiam, hic Partim in-
comparabilia comparare, reclamante comparatorum natura, partim, quae omni-
bus membris respondent, accidentarie saltem, non vero ex alicujus causae
necessitate cohaerere. Hactenus igitur nihil vel parum, quod cum meis har—
moniis coelestibus conveniat. .

At vero sequens cap. 14. Ptolemaei proponit inquirere, juxta quos nu-
meros primos comparari possint soni systematis seu scalae musicae cum
sphaeris primis in systemate planetaria Hic ego ostendi, comparationem
Ptolemaeo et Pythagoricis in sua usitata astronomia fuisse impossibilem, licet
, tentaverim aliquid principiis Ptolemaicis consentaneum comminisci, ut ita ti-
tulo nudo suus contextus subderetur. Ostendi etiam, cum primae sphaerae
quantitatibus suis constent, non minus quam chordae suis longitudinibus, opor·—
tuisse comparationem secundum quantitates institui, cum tamen proportio.
sphaerarum a proportione chordarum consonantium plurimum abhorreat. Emen-

