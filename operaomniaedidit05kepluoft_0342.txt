324 ‘De Motibus Planetarum Harmonicis.

speciale hoc negotium harmonicum, vestigium evidentissimum summae provi-
dentiae rerum Solarium, hanc a me consessionem extorquent, non tantum
exire in totum mundum ex Sole, ut a foco vel oculo mundi, lucem, ut ex
corde vitam et calorem, ut a rege et motore motum omnem, sed vicissim
etiam in Solem colligi ex omni mundana provincia jure regio hos veluti re-
ditus harmoniae desiderabilissimae‚ imo confluentes eo species motuum bino-
rum mentis alicujus opera in unam harmoniam colligari et velut ex ru'di
argento atque auro monetam signari: denique in Sole curiam, palatium et
praetorium seu regiam esse totius regni naturae, quoscunque dederit illi crea-
tor cancellarios, palatinos, praefectOS, quibuscunque paraverit istas sedes, seu
creatis statim ab initio seu olim huc transferendis. Nam ct terrestris iste
ornatus potissima sui parte diu admodum speculatoribus et usurpatoribus,
quibus tamen erat destinatus, carebat sedesque vacuae erant. Subit'igitur
animum cogitatio, quid sibi voluerint antiqui Pythagoraei apud Aristotelem.
qui centrum mnndi (quorsum ignem referebant, Solem vero subintelligebant)
soliti sunt appellare Jovis excubias, Διος φυλακην; quid item vetus interpres
agitaverit animo, cum versiculum ex Psalmo sic redderet: „in Sole posuit* ta-
bernaculum.“ Sed et in hymnum Procli philosophi Platonici (cujus {n superlo-
ribus libris multa mentio) nuper incidi, scriptum in Solem ret'ertumque venerandis
mysteriis, si ei ¹unum illud'nivffl eripias3 quamvis hoc ipsum in eo 'quadam-
tenus excusaverit vetus interpres, jam citatus, ut ille scilicet Solem invocans
illum subintelligat, qui posuit in Sole tabernaculum suum. Vixit enim Procius,
quo tempore Jesum ‘Nazarenum servatorem nostrum Deum profiteri deosque
gentilium poetarum contemnere scelus erat (sub Constantino, Maxentio et Juliano
apostata), quod omnibus suppliciis vindicabant monarchae orbis populusque
adeo ipse. Proclus igitur, qui filium Dei vel ex philosophia sua Platonica natu·
rali mentis lumine conspexerat eminus, lucem illam veram, quae illuminat
omnem hominem, venientem in hunc mundum, qui divinitatem in rebus sen-
silibus cum superstitiosa plebe nequaquam quaerendam esse jam sciebat,
Deum tamen in Sole, quam in Christo homine sensili quaerere, videri maluit,
ut simul et gentes falleret, 'Pitanem poetarum verbotenus honorans, simul
suae philosophiae operaretur, abstracturus et gentes et Christianos a sensili-
bus, illas a* Sole visibili, istos a Mariae filio, quia mysterium incarnationis
respuebat, naturali mentis lumini nimium confisus3 simul denique, quod habe-
bant Christiani divinissimum et Platonicae philosophiae maxime consentaneum,

. ipse ab iis transsumtum in illam suam philosophiam adoptaret. ὓ) Itaque

datur doctrinae Evangelii de Christo contra hunc Procli hymnum actio in rem
suam: habeat sibi Titan ille res suas χρυσα rima et τιιμιειον φαους, μεσσα-
τιην aia-2909 ἑδρην, κοσμου κριτόιαιον ἐριφεγγεα uvnaw, quam speeiem etiam 3
Copernicus ei largitur: habeat etiam παλιννοοτους δια-(καις, quamvis illos non .
habeat per antiquos Pythagoreos, sed eorum loco το ueneat, Λιος φυλακην
(quod ipsorum dogma successor Proclus oblivione seculorum, velut diluvio
deformatum, non agnovit), habeat et γενεθλην ex se βλαστησασαν, et quic-,
quid est naturale: cedat vicissim philosophia Procli Christianis dogmatibus

⁶) Veterum de ejus libro μητρῳακῃ judicium fuit, in eo non sine divino raptu expo·
sitam esse doctrinam universam ds Deo, et lacrimis ex eo frequentibus auctoris apparen-
tibus, suspicionem omuem audientibus auferri. Idem tamen scripsit contra Christianos epi-
chiremata 18, quibus se opposuit Joannes Philoponus‚ exprobrans ipsi graecarum rerum
inscitiam, quas tamen defendendas susceperat. Scilicet dissimulaverat Procius illa, quae
ad suam philosophiam non faciebant.

