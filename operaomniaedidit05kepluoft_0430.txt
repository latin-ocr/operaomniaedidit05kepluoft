- 412 Ptolemaei Harmonia. Liber ΠΙ. Caput XVI.

suspicionibus indulgendum censuissem, videbatur mihi sane Macrobius illa, quae dicto
loco tradit quaeque ego exscripsi in Ptolemaicum textum, hausisse ex adulterino textu
capitis· hujus 16 quasi hic antiquissimus sit. Utrinque enim de maleficis planetis
agitur, utrinque ex beneficis Jupiter Soli, Venus Lunae potius additur pro amico; ex
maleficis vero Saturnus Soli, Mars Lunae familiarior perhibetur. Itaque, si Macrobius
hunc adulterinum textum habuit ιιι animo, oportet ut, quae ipse addidit, non contenta
in illo textu adulterim, sc. de numeris jugalibus, in quibus harum rerum causae con-
tineantur, haec, inquam, Macrobius ex suopte cerebr0‚ tanquam J'uvans Ptolemaeum,
addiderit oportet. At quia tam clare loquitur Macrobius, 50 quae tradat apud unum
omnino Ptolemaeum reperisse: nolo igitur indulgere suspicioni, quin potius do consi-
derandum lectori, num fortasse Macrobii aetate caput hoc in Ptolemaei opere fuerit
auctius et correctius planeque integrum, ut ita, quae hic ex Macrobio exscripsi, ea
vere fuerint pars capitis, pluribus quidem verbis et numerorum allegationibus explicata.
Non potui tamen ipsissimis ubique verbis Macrobii insistere. Non erat enim mihi
verisimile, Ptolemaeum hic, quasi novo principio usum, loqui de numeris jugalibus, ex
quibus harmoniae non essent, ut ex 273 sed sic feci Ptolemaeum temperare orationem,
ut hunc ille sermonem cum harmoniarum ortu connecteret, utque non alligarer ad
solas has proportiones. (Ἃ et Ἃ, et ”lo et ¹s, et 'l³ et ¹14: quia si his solis fuissem
adstrictus, non potuissem probationes idoneas ex cap. 15 petitas (secundum manu-
ductiOnem Macrobii) afferre ad ea, quae Macrobius a Ptolemaeo probata ait.

Eadem tene de vocibus «potiores», «viliores», a me adhibitis, pro quibus Macro-
bius utitur his vocibus: «omnes», «plures». Nam omnes jam modo expressas propor· -
tiones inter Jovis et Solis motus ego nequaquam docere possum. Tentet id alius,
me felicior.

Ne vero exspectet a me lector, ut familiaritates planetarum ex mea ipsius Har-
monia coelesti tradam. Nam consideravi ego veros motus, ut ii ex Sole apparent, at
astrologia, cujus pars (familiaritates planetarum) considerat planetas, ut ii apparent
spectantibus ex Terra, quae mihi est ipsa inter planetas unus e numero.

Si quis vero meam etiam sententiam de distinctione planetarum in qualitatibus
desiderat, illam inveniet in Tertio Interveniente, a numero 32. per sequentes aliquot.
Summa haec est: Sol in mundo formae, Luna materiae, scilicet aquae rationem habet.
Sol totus igneus, speciem etiam ἰιιιιιιειῐι-ιίιιιειιιι emittit totam igneam, id est lucem,
Luna, tota aquea vel quasi, emittit etiam speciem humectantem, eaque humectat in
Terris idonea subjecta, puta viventia quocunque vitae genere. Hi planetae singuli
singulas unicas habent facultates. Planetae ceteri quinque distribuuntur 111 tres su-
periores et duos inferiores realiter et situ sphaerarum, quae sunt interstinctae quo-
dam veluti diaphragmate orbis magni. At hi numero multi, scilicet quinque, possent
inter se distingui per easdem duas facultates calfaciendi et humectandi: oportuit illas
combinari et id in geometrica differentia excessuS, medii, defectus. Hinc pro tribus
superioribus nascitur contrarietas cum medio. Nam in medio secundum altitudinem,
scilicet in Jove, est mediocritas caloris et mediocritas humoris, temperaturae optimae
et sic beneficae, in Marte excessus caloris, defectus humoris, hinc ipse malefica, 111
Saturno excessus humoris et defectus caloris (quippe ipse longissimus a Sole), id est
glacies, hinc et ipse maleficus et Marti contrarius. Pro duobus‘vero inferioribus con-
trarietas sine medio constitui potest: ut in altero humor mediocritatem superet, in
reliquo calor, Venus 50. humorem Saturni cum calore mediocri Jovis, Mercurius, Soli
propior, humorem mediocrem Jovis cum calore summo Martis jungat.

Hic meus est 1115115, at metaphysicus 1110 vel physicus, nihil communicans cum
harmoniis planetarum: utatur qui volet, corrigat vero qui potest.

Finis notarum in librum III. Ptolemaei et cum iis appendicis
totiusque adeo Operis Harmonici.

